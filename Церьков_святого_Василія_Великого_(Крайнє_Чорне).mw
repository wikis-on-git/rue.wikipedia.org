[[Файл:Krajne Cierno greckokatolicka cerkov zapadny pohľadZeliPV.jpg|thumb|Церьков ся своїм архітектонічным выконанём різнить од другых церьквей в окресї Свідник.]]
[[Файл:Cerkov Krajne Cierno.jpg|thumb||Южный погляд на церьков, котра є з екстерьєру покрыта шынґлём.]]
[[Файл:Zvonica pred vstupom do areálu cerkvi.jpg|thumb|Дзвоніця на западній сторонї церькви.]]
'''Церьков святого Василія Великого''' є тридїлна зрубова [[Церьков (храм)|церьков]] св. Василія Великого в [[Крайнє Чорне|Крайнім Чорнім]], была збудована кінцём 18. стороча. Зруб є з екстерьєру крытый [[шынґель|шынґлём]]. Стрїха є тыж покрыта шынґлём з ручно  скіпаных клёцьків шпильковых стромів. План церькви складженый з трёх штворцїв спорядкованых у єдній лінії, почінаючой з выходной стороны пресбітеріём, штворцовов навов і на западї кінчачім бабінцём. Шырка бабінця є ідентічна зо шырков навы. В святынї і в наві є зрубова сістема внутрїшнёго упорядкованя. Обидва просторы суть закінчены куполами в подобі зрїзаного іглана. Вежа над бабінцём є приближно тых самых розмірів як шырка пресбітерія. Охрана вежы є реалізована вертікалныма дочками з шпилькового дерева а не зо шынґля як в другых частях церькви. Тоты два просторы од себе оддїлены навов взаємно гармонізують і створюють оптічно єднотну сістему цалой будовы.

Двоступнёва штириуглова станова стрїха над навов на гребіню мать малу кужелёвиту стрїшку (не з цібулёвыма надставцями, як в [[Ладомирова|Ладомировій]], Гунківцях, Бодруджалї і Миролї), на котрій є кованый желїзный крест. Стрїха над пресбітеріём є управляна, вальбова укотвена на наву, на гребіню зо штворцовым надставцём закінченым кужелёвітов стрїшков з крестом.

Церьков своёв архітектуров належыть міджі візантьскы сакралны будовы, де є выконованый выходный обряд і церьковна літурґія. Інтерьєр церькви творить бароковый іконостас з поліхромованов рїзбов і з іконами, котры были зготовлены в 18. сторочу. В церькви ся находять тыж іконы зо старшой добы. Церьков є огороджена деревянов зрубовов огородов, на котрій є шынґлёва стрїшка. Вступ до обєкту церькви є через капуру з кужелёвов стрїшков покрытов шынґлём. Церьков была обновлена в роках 1947 аж 1948 а на початку 21. стороча. 

Інтересне, же на зачатку села є іщі єдна деревяна церьков покрыта бляшанов крытинов.

== Література ==
* ''Chrám sv. Bazila Veľkého : Krajné Čierno.'' Občianske združenie Naše pamiatky. ISBN 80-969130-0-X
* ''Drevené gréckokatolícke chrámy na východnom Slovensku. Svidník a okolie.'' Prešov : PETRA n.o., 2007, s. 50-61: "KRAJNÉ ČIERNO, Gréckokatolícky chrám sv. Bazila Veľkého z roku 1730, NKP". ISBN 978-80-8099-010-7
* Syrový, B.: Architektura, Oborové endyklopedie SNTL., SNTL, Praha 1973.
* Herout, Jaroslav: Slabikář návštěvníků památek,Naše vojsko, 1980.
* Baleka, Jan: Výtvarné umění malířství/sochřství/grafika. Výkladový slovník academia. Praha 1997.
* Dudáš M. a kol.: Drevené kostoly. Edícia Kultúrne Krásy Slovenska. Vyd. Dajama, Bratislava, 2007 (ISBN 80-89226-14-0)
* Dejiny ruského umenia, Bratislava, Pallas 1977, str. 83.

== Екстерны одказы ==
* [http://drevenechramy.sk/drevene-chramy/svidnik-a-okolie/krajne-cierno/ Krajné Čierno, Gréckokatolícky drevený chrám svätého Bazila Veľkého, 1730, NKP]
{{commons|Category:Temple of St Basil of Caesarea, Krajné Čierno}}
[[Катеґорія:Ґрекокатолицькы деревяны храмы|Василія Великого (Крайнє Чорне)]]

[[sk:Chrám svätého Bazila Veľkého (Krajné Čierno)]]
