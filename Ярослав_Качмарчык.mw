[[Файл:Jaroslav Kacmarcyk.jpg|thumb|right|Ярослав Качмарчік]]
'''[[Доктор філозофії|PhDr.]] Ярослав Качмарчік''' ([[26. юла]] [[1885]], [[Бинчарёва]], [[Ракусько-Угорьско]] - приближно [[1944]]) быв [[Лемкы|лемківскый]] [[політік]], [[правник]] тай презідент [[Руська народна републіка Лемків|Русиньской народной републікы Лемків]].

== Жывот ==
=== Молодость ===
Ярослав Качмарчік ся народив в селї Бинчарёва, ёго нянё быв знамым [[священик]]ом і русиньскым дїятелём, реверенд [[Теофіл Качмарчік]]. Молодый Ярослав вїдїв о вітця приклад. На ёго желаня штудовав на Львівскій універзітї, де здобыв докторат філозофії. 

=== Політік ===
В часї [[Перша світова война|першой світовой войны]] служыв Качмарчік в ракусько-угорьскім войску. По скінчіню войны хотїв Качмарчік вывжыти роспад Ракусько-Угорьска і вырішыти о політічній долї Лемків. В резултатї того зорґанизовав Качмарчік і дакілько далшых дїятелїв (передовшыткым [[ґрекокатолицька церьков|ґрекокатолицькых]] священиків, [[учітель|учітелїв]], [[правник]]ів, і [[рольник]]ів) політічных рух в [[Карпаты|Карпатах]]. Выслїдком было дня [[5. децембра]] [[1918]] проголошіня незалежности Лемко-русиньской републікы у [[Флоринка|Флоринцї]]. 

Тогды быв Качмарчік на чолї Русиньской рады в своїм роднім селї Бинчарёва. Як много Лемків своёй добы, почув силну културну близкость до [[Росіяне|Росіян]] тай обгаёвал споїня з Росіов. Взглядом на то, же Качмарчік быв [[антікомунізм|антікомуніста]] і в тім часї не было споїня з Росіов можливе, підпоровав зато споїня з [[Чеськословеньско|Чеськословеньском]] ял провізорне рішіня до той добы, як скінчіть Російска обчаньска война в Росії вітязством білоґвардейцїв. 

В януарї [[1919]] ся Качмарчік став презідентом републікы. Нововыникла Друга Польска републіка але мала з Лемками іншы планы, хотїла перевзяти контролю над републіков. То вело к чіселным конфліктам. Стовкы Лемків, якы служыли в польскій армії, повтїкали за граніцї пронаслїдованы войском. Жебы тото вырішыти пішов Качмарчік до Варшавы вести говоры.

Републіка не мала валушну політічну, ани воєньску міц потребну про оборону своїх прав. Доля републікы была завершена Сант-Жерманькым договором, котрый придав Галіч (вєдно з Лемко-Русиньском) Польску. Спочаткы не были Лемкы охотны ся припоїти, але часом ся піддали. 

=== Пад і пізнїшый жывот ===
Дня [[8. януара]] [[1921]] Качмарчіка заперли і в юлї го поставили перед суд. Обгаёвав ся тым, же Лемкы хотїли з Поляками добры звязкы і торговы одношіня. На кінцї быв ослободженый і пропущеный.

Пак собі отворив правницьку пракс в містї [[Мушына]] на граніцї з Чеськословеньском.

== Вонкашнї лінкы ==
* [http://www.carpatho-rusyn.org/lemkos/kach.htm Біоґрафія на carpatho-rusyn.org]
* [http://www.carpatho-rusyn.org/lemkos/lemkos.htm Інфо на carpatho-rusyn.org]

== Референції ==
{{Переклад|cs|Jarosław Kaczmarczyk|8390166}}

{{Стыржень}}

{{LIFETIME|1885|1944|Качмарчік, Ярослав}}

[[Катеґорія:Русины]]
[[Катеґорія:Русиньскы правници]]
[[Катеґорія:Русиньскы політіци]]

[[cs:Jarosław Kaczmarczyk]]
[[en:Jaroslav Kacmarcyk]]
[[pl:Jarosław Kaczmarczyk]]
[[ru:Качмарчик, Ярослав Феофилович]]
