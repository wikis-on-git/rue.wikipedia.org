[[Файл:Thrush nightingale2 by Daniel Bastaja.jpg|thumb|rigt|Выходный соловей]]
'''Выходный соловей''' (''Luscinia luscinia'') є малый стяговавый [[Птах|птах]] з ряду [[Співакы|співаків]] а родины Muscicapidae. 

== Росшырїня ==
На Словеньску гнїздить лем на выходный частях земли. Обывать невеликый ареал в severovýchodní Европі і в середнїй части Азії. Обывать тыж выходнїшы облати Европы, згруба од Даньска і Польска а дале на выход. Стяговавый вид зимує в юговыходній Африцї. 

== Середовища ==
Прибережны гущавы рік з густым рослиновым штоком, заплавлены поросты верб коло потоків і вогкы лїсикы в одкрытій країнї. Почас стягованя ся обявують і на сухшых місцях.

== Ставба тїла ==
Згора тмаво бурый, на хвостї лем на краях і верьху арджавобурый, на груди і боках сивосивый підклад невыразно флякастый, на спіднїй части білавый. Мать великы тмавы очі.

== Гнїздїня ==
Гнїздо выходного соловея є доста умело зготовлене. Сплїтане з травы, корїнків, моху і сухого листя. Бывать уміщене цїлком низко над землёв, або прямо на земли міджі густыма конариками кряків, в былинах, в громадках ріждя, в копі сухого листя або в траві. Яєчок бывать в гнїздї 4 або 5, суть зеленкавы або буры і выжадують 13 аж 14 денне зогрїваня. Самець не бере участь на сіджіню. Такой як ся вылягнуть молодята, помагать їм при кормлїню. Носить їм червы, гусеницї, ларвы хробаків ці слимакы. По 12 днях ся молодята з гнїзда розбігають, але лїтати ся научать аж о дашто пізнїше.

== Значіня виду і прічіны огрожіня ==
Є то секундарный конзумент дрібных безхырбетных жывотных в екосістемах вогкых бережных поростів. Естетічно вызначный своїм співом. Оперед ся їмав про хов в клїтках. Вызначный є з културного аспекту, науково є інтересный своїм росшырїнём. Оперед были популації огрожены хапанём співаючіх самцїв, днесь суть огрожены передовшыткым ліквідаціов бережных поростів при управах водных токів і змінами середовищ на зимовищах.

== Спів выходного соловея ==
Выходный соловей є вынятковым співаком. Характерістічне є завершалне ''сррр'', котре є в співі скоро вшыткых самцїв выходного соловея.
[[Файл:Thrush Nightingale song.ogg]]

== Референції ==
{{Переклад|cs|Slavík tmavý|7631712}}
{{Sisterlinks
| commons = Luscinia luscinia
| species = Luscinia luscinia
}}

[[Катеґорія:Птаство Підкарпатьской Руси]]

[[bat-smg:Lakštotė]]
[[bg:Северен славей]]
[[br:Eostig-Rusia]]
[[cs:Slavík tmavý]]
[[da:Nattergal]]
[[de:Sprosser]]
[[en:Thrush Nightingale]]
[[eo:Norda najtingalo]]
[[es:Luscinia luscinia]]
[[et:Ööbik]]
[[eu:Luscinia luscinia]]
[[fi:Satakieli]]
[[fo:Náttargali]]
[[fr:Rossignol progné]]
[[he:זמיר מנומר]]
[[hu:Nagy fülemüle]]
[[it:Luscinia luscinia]]
[[lt:Lakštingala]]
[[lv:Lakstīgala]]
[[nl:Noordse nachtegaal]]
[[nn:Nattergal]]
[[no:Nattergal]]
[[pcd:Orsigno progné]]
[[pl:Słowik szary]]
[[pms:Luscinia luscinia]]
[[ro:Filomelă]]
[[ru:Обыкновенный соловей]]
[[sk:Slávik veľký]]
[[sv:Näktergal]]
[[tr:Ardıç bülbülü]]
[[uk:Соловейко східний]]
