[[Файл:Thrush nightingale2 by Daniel Bastaja.jpg|thumb|rigt|Выходный соловей]]
'''Выходный соловей''' (''Luscinia luscinia'') є малый перелїтный [[Птах|птах]] з ряду [[Співакы|співаків]] а родины Muscicapidae. 

== Росшырїня ==
На Словеньску гнїздить лем на выходных частях земли. Обывать невеликый ареал в северовыходній Европі і в середнїй части Азії. Обывать тыж выходнїшы области Европы, згруба од Даньска і Польска а дале на выход. Прелїтный вид зимує в юговыходній Африцї. 

== Середовища ==
Прибережны гущавы рік з густым рослиновым штоком, заплавлены поросты верб коло потоків і вогкы лїсикы в одкрытій країнї. Під час міґрації ся обявують і на сухшых місцях.

== Ставба тїла ==
Згора тмаво бурый, на хвостї лем на краях і верьху арджавобурый, на груди і боках сивосивый підклад невыразно флякастый, на спіднїй части білавый. Мать великы тмавы очі.

== Гнїздїня ==
Гнїздо выходного соловея є доста умело зготовлене. Сплїтане з травы, корїнків, моху і сухого листя. Бывать уміщене цїлком низко над землёв, або прямо на земли міджі густыма конариками кряків, в былинах, в громадках ріждя, в копі сухого листя або в траві. Яєчок бывать в гнїздї 4 або 5, суть зеленкавы або буры і выжадують 13 аж 14 денне зогрїваня. Самець не бере участь на сіджіню. Такой як ся вылягнуть молодята, помагать їм при кормлїню. Носить їм червы, гусеницї, ларвы хробаків ці слимакы. По 12 днях ся молодята з гнїзда розбігають, але лїтати ся научать аж дакус пізнїше.

== Значіня виду і прічіны огрожіня ==
Є то секундарный конзумент дрібных безхырбетных жывотных в екосістемах вогкых бережных поростів. Естетічно вызначный своїм співом. Оперед ся їмав на годовлю в клїтках. Вызначный є з културного аспекту, науково є інтересный своїм росшырїнём. Оперед были популації огрожены хапанём співаючіх самцїв, днесь суть огрожены передовшыткым ліквідаціов бережных поростів при управах водных токів і змінами середовищ на зимовищах.

== Спів выходного соловея ==
Выходный соловей є вынятковым співаком. Характерістічне є завершалне ''сррр'', котре є в співі скоро вшыткых самцїв выходного соловея.
[[Файл:Thrush Nightingale song.ogg]]

== Референції ==
{{Переклад|cs|Slavík tmavý|7631712}}
{{Sisterlinks
| commons = Luscinia luscinia
| species = Luscinia luscinia
}}

[[Катеґорія:Птаство Підкарпатьской Руси]]

[[bat-smg:Lakštotė]]
[[bg:Северен славей]]
[[br:Eostig-Rusia]]
[[ca:Rossinyol rus]]
[[ceb:Luscinia luscinia]]
[[cs:Slavík tmavý]]
[[da:Nattergal]]
[[de:Sprosser]]
[[en:Thrush Nightingale]]
[[eo:Norda najtingalo]]
[[es:Luscinia luscinia]]
[[et:Ööbik]]
[[eu:Luscinia luscinia]]
[[fi:Satakieli]]
[[fo:Náttargali]]
[[fr:Rossignol progné]]
[[he:זמיר מנומר]]
[[hu:Nagy fülemüle]]
[[it:Luscinia luscinia]]
[[kbd:Уэрэдбзу]]
[[lt:Lakštingala]]
[[lv:Lakstīgala]]
[[nl:Noordse nachtegaal]]
[[nn:Nattergal]]
[[no:Nattergal]]
[[pcd:Orsigno progné]]
[[pl:Słowik szary]]
[[pms:Luscinia luscinia]]
[[ro:Filomelă]]
[[ru:Обыкновенный соловей]]
[[scn:Luscinia luscinia]]
[[sk:Slávik veľký]]
[[sv:Näktergal]]
[[tr:Ardıç bülbülü]]
[[uk:Соловейко східний]]
[[vi:Luscinia luscinia]]
