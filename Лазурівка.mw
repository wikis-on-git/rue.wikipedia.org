[[Файл:Parus caeruleus1.jpg|thumb|right|Лазурівка]]
'''Лазурівка''' (''Cyanistes caeruleus'') є дрібный [[синицёвы]]й [[співакы|співак]] шыроко росшыреный в мірній і субарктічній [[Европа|Европі]] і [[Западна Азія|западній Азії]].

== Опис ==

* Довжка тїла: 11-13 cm
* Роспятя крыл: 20 цм
* Вага: 11 ґ

Їй шпеціфічным ознаком, котрый єй одрїзнять од подобной [[звычайна синиця|звычайной синицї]], є синє тиня головы і тмава смуга через очі і спідню часть горла. Чоло і лиця мать білы, затылок, крыла і хвостовы пірка синї, хырбет жовткасто зеленый, бріхова часть тїла є сирово жовта з узков чорнов смужков, ногы синяво сивы і фарба оч тмаво бура. Молоды синицї суть наперед сивы із світло синєм надыхом на крижах, пізнїше здобывають выразне жовтїше зафарблїня як їх родічі. 

== Хованя ==

Лазурівка є сталый вид. Жыє в [[листяный лїс|листяных]] і [[змішаный лїс|змішаных лїсах]], [[парк]]ах, [[алей]]ах, загородах, але і в сентрах векшых міст. На зиму творить змішаны ґрупы а тыж як другы виды синицї вынимать ся і тот вид незвычайнов чіперностёв і велёраз почас гляданя стравы вісить долов головов. Неприязнивы хвилї перебывать скрыта в невеликій ямцї в земли. Лазурівка ся найчастїше озывать выразным „ті-ті-ті“, як варовый звук хоснує выразне „чіір“.

В природї ся звычайно дожывать 1,5 рока.<ref>http://www.garden-birds.co.uk/information/lifespan.htm</ref>

=== Страва ===

Лазурівка належыть міджі цїнных пожерачів рослиновых шкодцїв, як суть наприклад гусеніцї мотыля, вшелиякы мушкы, хоць на ярь любить обжерати і молоды квітя листяных стромів або різне насїня, особливо пак сонячніцёвы. В зимнім часї собі страву рада спестрить бурьскыма орїшками або шмальцём в сітьцї. 

=== Розмножованя ===

Гнїздить в дутинах стромів або в деревяных будьках завішеных на стромах а ку свому гнїзду ся вертать каждый рік.

[[Файл:Sykora01.jpg|thumb|left|Гнїздо в будцї]]

Як є їй гнїздо огрожене, зъїжыть хохолку на голові, зачне сычати і до предатора неогрожено клювати. 
[[Гнїздо]] собі будує звычайно з [[мох]]ів, [[піря]] або різной травы а єдну аж дві зношкы яєць кладе міджі апрілём і маём. Єдна зношка бывать в порївнаню з іншыма співаками дуже богата і обычайно рахує сїм аж дванадцять білых, червенкасто флякастых яєць.

Саміця на яйцях сидить 12-14 днїв. 

[[Файл:Sykora02.jpg|thumb|left|Лягнутя]]

Молодята опущають гнїздо по 17-18 днях жывота.

[[Файл:Sykory03.jpg|thumb|left|"Hotové" sýkorky]][[Файл:Sykory05.jpg|thumb|Першый погляд на світ]]
[[Файл:Young Parus caeruleus.jpg|thumb|left|Парутыжднёве молодя]]

== Таксономія ==

Лазурівку першыраз описав [[Карл Лінней]] в роцї [[1758]] в своїм дїлї ''Systema naturae'' (''Сістема природы'') під науковым іменом ''Parus caerulaus''.<ref><small>(Латиньскы)</small> Linné, C. (1758). ''Systema naturae per regna tria naturae, secundum classes, ordines, genera, species, cum characteribus, differentiis, synonymis, locis''. Tomus I. Editio decima, reformata.. Holmiae. (Laurentii Salvii)., 190. “P. remigibus caerulescentibus : primoribus margine exteriore albis, fronte alba, vertice caeruleo.”</ref>

Розознаваме у нёй дакілько [[підвид]]ів:<ref name=bio>http://www.biolib.cz/cz/taxon/id8948/</ref>

* ''Cyanistes caeruleus caeruleus'' - векшына ареалу виду в Европі. 
* ''C. caeruleus obscurus'' - брітаньскы островы. 
* ''C. caeruleus balearicus'' - [[Балеары]]. 
* ''C. caeruleus ogliastrae'' - [[Піренейскый півостров]], [[Корзіка]], [[Сардінія]], южна [[Ґреція]] і [[Крета]]. 
* ''C. caeruleus orientalis'' - область міджі [[Волґа|Волґов]] і [[Урал]]ом. 
* ''C. caeruleus satunini'' - [[Крім]], [[Кавказ]]. 
* ''C. caeruleus calamensis'' - Ґреція. 
* ''C. caeruleus raddei'' - [[Іран]]. 
* ''C. caeruleus persicus'' - Іран. 
* ''C. caeruleus teneriffae'' - остров [[Тенеріфе]] (Канарьскы островы). 
* ''C. caeruleus ultramarinus'' - северна Африка. 
* ''C. caeruleus cyrenaicae'' - [[Лібія]]. 
* ''C. caeruleus degener'' - [[Канарьскы островы]] - часто поважованый за самостоячій вид.
* ''C. caeruleus ombriosus'' - Канарьскы островы - часто поважованый за самостоячій вид.
* ''C. caeruleus palmensis'' - Канарьскы островы (остров [[Ла Палма]]) - часто поважованый за самостоячій вид.

== Референції ==
{{commons|Parus caeruleus}}
<references/>
{{Переклад|cs|Sýkora modřinka|7502626}}

[[Катеґорія:Синицёвы]]
[[Катеґорія:Птаство Підкарпатьской Руси]]

{{Link FA|de}}
{{Link FA|sv}}

[[als:Blaumeise]]
[[ba:Күкбаш турғай]]
[[bg:Син синигер]]
[[br:Kalvennig c'hlas]]
[[ca:Mallerenga blava]]
[[co:Capellina]]
[[cs:Sýkora modřinka]]
[[csb:Mòdrô sykórka]]
[[cv:Кăвак кăсăя]]
[[cy:Titw Tomos Las]]
[[da:Blåmejse]]
[[de:Blaumeise]]
[[dsb:Módra sykorka]]
[[en:Blue Tit]]
[[eo:Blua paruo]]
[[es:Parus caeruleus]]
[[et:Sinitihane]]
[[eu:Amilotx urdin]]
[[fa:چرخ‌ریسک سر آبی]]
[[fi:Sinitiainen]]
[[fo:Blátíta]]
[[fr:Mésange bleue]]
[[frr:Müürfink]]
[[fy:Blaumies]]
[[ga:Meantán Gorm]]
[[gl:Ferreiriño bacachís]]
[[hsb:Módra sykorka]]
[[hu:Kék cinege]]
[[it:Cyanistes caeruleus]]
[[ja:アオガラ]]
[[la:Cyanistes caeruleus]]
[[lb:Blomees]]
[[li:Blauwmeis]]
[[lt:Mėlynoji zylė]]
[[lv:Zilzīlīte]]
[[nds-nl:Blauw paapjen (Parus caeruleus)]]
[[nl:Pimpelmees]]
[[nn:Blåmeis]]
[[no:Blåmeis]]
[[os:Дзывылдар]]
[[pcd:Imbezingue bleuse]]
[[pl:Modraszka]]
[[pms:Parus caeruleus]]
[[pt:Chapim-azul]]
[[ru:Обыкновенная лазоревка]]
[[simple:Blue Tit]]
[[sl:Plavček]]
[[stq:Blaumeeske]]
[[sv:Blåmes]]
[[th:นกติ๊ดสีน้ำเงิน]]
[[tr:Mavi baştankara]]
[[uk:Синиця блакитна]]
[[vls:Pimpelmêze]]
[[zh:蓝山雀]]
