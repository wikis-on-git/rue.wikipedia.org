[[Файл:Staunton chess set.jpg|thumb|right]]

'''Шахы''' або '''шах''' (з перьского шаг, пановник) суть класічна дочечкова гра про двох грачів, в подобі змаганя тыж признана за область [[Шпорт|шпорту]]. Выникла в 15. сторочу в южній Европі управов перьской гры [[шатрандж]], наслїдника старой індіцькой гры [[чатуранґа]]. Шахы ся грають на шаховницї, штворцёвій дочечцї роздїленой на 8×8 поличок де ся черять чорна і біла фарба. Каждый грач має на початку гры цїлком шістнадцять каменів шість сорт: краля, даму, по дві вежы, стрелців і коників і вісем пішаків. Грачі означованы як „білый“ і „чорный“ подля фарбы каменів з котрыма грають, черяво выконовають тягы, т.є пересуны каменів по шаховницї. Цілём гры є мат, такый атак краля супера, котрый ся не дасть одвернути. Шахы не обсягують елемент нагоды, партії рїшать здатности і зналости грачів.

Важнов частёв шаху є шахова теорія, котра днесь має характер наукы. Композічный шах розвивать умелецькый аспект шаху. Навчаня і граня шахів ся рекомендує як способ, як злїпшыти якость мыслїня і розвинути приязны властности характеру. Шахы суть єднов з найоблюбленїшых гер світа, котру грають міліоны людей як неформално на забаву, так як і змаганя. Шаховы запасы і турнаї ся орґанізують од початку той гры і шаховый шпортовый жывот ся выразно розвивать од послїднёй четвертины 19. стороча.
{{Стыржень}}
