[[Файл:Cumulus clouds in fair weather.jpeg|thumb|500px|Хмары [[кумулус]], котры ся творять за шумной [[Хвіля|Хвілї]]]]
[[Файл:Above the Clouds.jpg|thumb|500px|Хмары [[стратокумулус]] зверьху]]
'''Хмара''' є видима сукупность малых частіць [[вода|воды]] або [[лед]]у (припадно іншых латок) в&nbsp;атмосферї [[Земля (планета)|Земли]] або іншых [[Планета|планет]]. Хмары выникають тогды, кідь волгкость воздуху скондензує на капкы або ледовы крішталикы. Высота, в котрій ся така дїя одбывать є різна і граніця за котров ся вода в&nbsp;ґазовій формі мінить на капалину ся зове [[точка росы]]. Залежыть на стабілітї воздуху і множестві прітомной вогкости. Звычайна хмарна капка або ледовый крішталик мать середнїй діаметер приближно 0,01&nbsp;[[Міліметер|мм]]. Холодны хмары творячі ся у великых вышках обсягують лем ледовы крішталикы, низшы, теплїшы хмары обсягують лем водны капкы.

Часто ся обявує помыленый погляд, же хмары суть зложены з [[водна пара|водной пары]]. То не правда, бо сама водна пара не є видима без огляду на [[вышка|вышку]] і [[густота|густоту]]. Хмары творить вода в&nbsp;капалній або певній формі.

== Значіня ==
Найвекше значіня хмар є в тім, же з них падать додж або снїг і вода з атмосферы ся їх посередництвом вертать назад на земный поверьх. Кідь мають капкы воды досягнути земного поверьху, мусять мати даяку мінімалну великость, жебы ся кідь падають з атмосферы не выпарили (респ. [[сублімація|не высублімовали]]). Важна є тыж довжка паданя, т.є. высота хмары. З&nbsp;высокых і середнё высокых хмар снїг ці додж на землю не впаде, бо ся вшытко выпарить іщі перед впаджінём.
