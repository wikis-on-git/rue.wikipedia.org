[[Файл:Coccothraustes_coccothraustes_1_(Marek_Szczepanek).jpg|thumb|Костогрыз]]
[[File:Coccothraustes coccothraustes MHNT.ZOO.2010.11 Gouvieux.jpg‎ |thumb|''Coccothraustes coccothraustes'']]
'''Костогрыз''' або тыж '''дубоноска''' (''Coccothraustes coccothraustes'') є середнї великый [[птахы|птах]] з родины [[вюрковы]]х. Часточно є перелїтный, северьскы популації зимують в южнїшых областях Европы. 

== Опис ==

Костогрыз є довгый дас 18 цм, роспятя крыл мать 29 - 33 цм. Важыть коло 48 - 62 ґрамів і дожывать ся двох аж пятёх років. Мать выразно силный белавый дзёбак - в зимі бурый, велику голову і куртый хвіст. Під дзёбаком є чорный фляк. Як летить суть выразны білы смужкы - дві на каждім крылї і єдна на хвостї.

Тїло є буро зафарблене, місцями з окровым надыхом, самець мать аж червенкасте тимя. Саміця є фаребно скоре блядша. Лїтать швыдко і шыковно з енерґічныма ударами крыл. По земли ся рушать помаленькы, даколи шляпе, другыраз підскакує. Жыє в малых ґрупах і є релатівно мильхавый, при найменшім вырушіню вылїтать до корун стромів.

== Хованя через рік ==

Голос є слабшый, немелодічный, ваблїня є дзвониве „цікс“ або „цітт“, спів є "жватланя" з істыма вабівыма мотівами.

Костогрыз [[гнїздїня|гнїздить]] в часї од мая до юна, фурт лем раз за рік. [[Гнїздо]] собі будує з дрібных конаріків, корїня і рослин в корунах стромів, звыкне быти выстелене хлупами. Саміцї несе звычайно 4-5 світло синїх яєць з рідко таркастов текстуров. Сидить на них нецїлы два тыжднї а самець їй приношать жертя. Далшы два тыжднї клормлять молодята по вылягнутю. 

Зимує на місцях, де мать доста насїня.

== Страва ==

Дякуючі свому велич дзёбаку ся костогрыз годен жывити твердов стравов, передовшыткым зедном. Выклювать передовшыткым насїня з плодів, жере тверде насїня різных листяных стромів (черешень), але даколи ся жывить і хробаками. Через зиму переорьєнтовавать ся на орїшкы грабів, берез ці другых стромів, як годен та навщівлять і кормитка.

== Росшырїня ==

Костогрыз жыє в світлых [[листяный лїс|листяных лїсах]], выглядавать листяны паркы, великы загороды, сады і оливовы гаї. Ёго росшырїня є островкове. Хыбує на [[Ісланд]]ї, в [[Ірьско|Ірьску]] а в северній Шкандінавії. 

== Референції ==
{{Переклад|cs|Dlask tlustozobý|7708866}}
{{Commons|Coccothraustes coccothraustes}}

== Екстерны одказы ==

* [http://images.google.com/images?q=Coccothraustes+coccothraustes образчікы костогрыза]
* [http://www.rozhlas.cz/hlas/pevci-a/_zprava/21829 приклад голосу з проєкту Чеського розгласу Голос на каждый день]

{{Стыржень}}

[[Катеґорія:Вюрковы]]
[[Катеґорія:Птаство Підкарпатьской Руси]]

{{Link GA|es}}
