[[Файл:Evstafiev-chechnya-handshake.jpg|thumb|Ілустратівный образчік ґрупы боёвників в [[Чеченія|Чеченії]]]]
'''Громадяньска война''' або тыж '''обчаньска война''' є такый [[озброєный конфлікт]], в котрім обидва боюючі стороны творять (холем счасти) жытелї єдного [[штат]]у боюючі справила на ёго теріторії. 

Вгодну сітуацію на выник войны представлює слаба централна [[влада]] при выразнім реліґійнім, соціалнім ці націоналнім шпанованю, або екзістенції явного утиску ясно дефінованой части жытелїв. Засадный вплив може походити з історії даного штату або области.

== Прічіны ==
[[Файл:Nyamata Memorial Site 5.jpg|thumb|Памятник [[Рвандьска ґеноціда|ґеноціды у Рвандї]], до котрой вела громадяньска война [[Історія конфліктів Гутуу і Тутсію|знеприятеленых Гутуу і Тутсію]]]]
Міджі основны прічіны вынику громадяньскых войн належать націоналны і етнічны розлукы, моценьскы, господарьскы і ідеолоґічны розлукы тай реліґійны розлукы. Не все але годен войны подля того роздїлїня шпеціфіковати, бо даколи можуть быти основаны на веце прічінах (наприклад в [[громадяньска бойна в Росії|громадяньскій войнї в Росії]] ся боёвало як з [[ідеолоґія|ідеолоґічных]], так з націоналных прічін, много повстань Ірів проти Брітаньскій надвладї было мотівованых як націонално, так і реліґійно). 

=== Націоналны розлукы ===
Найчастїшы прічіны такой войны суть в пожадавках єднотливых [[етнос|етнік]] ці [[нація|націй]] жыючіх внутрї [[Многонаціоналный штат|многонаціоналных штатів]], векшынов ходить о пожадавку [[автономії]] ці одторгнутя части теріторії країны, або о усиля дакотрого з етнік перебрати контролю над ряджінём штату. Прикладом може быти [[громадяньска война в Югославії]] і їх наступницькых штатах, [[война в Косові]] і [[Громадяньска война в Рвандї|война у Рвандї]].

=== Моценьскы і ідеолоґічны роспоры ===
Моценьскы роспоры, наприклад о особу ці партію стоячу на чолї країны, або ідеолоґічны роспоры о форму [[Штатне зряджіня|штатного зряджіня]] можуть вести так само к громадяньскій войнї. Тоты припады суть днесь найчастїшы в розвоёвых країнах, але годен їх найти і в історії тыж найрозвинутїшых країн. Прикладом можуть быти [[фіньска громадяньска война]], [[російска громадяньска бойна]] ці [[іспаньска громадяньска война]]. Прикладом зо сучасности є [[громадяньска война в Непалї]].

=== Реліґійны розлукы ===
В сучасній добі не суть реліґійны громадяньскы войны барз часты, часто ся навеце комбінують з націоналныма або моценьскыма войнами. Прикладом реліґійных громадяньскых войн можуть быти [[гусітьскы войны]] в [[Чесько|чеськых країнах]] в [[15. сторочу]].
{{Стыржень}}
