[[Файл:Semetkovce chrám.jpg|thumb|rigth|Церьков Архангела Михаила з року 1752 в Шеметківцях]]
'''Церьков Архангела Михаила''' є деревяный трипросторовый зрубовый ґрекокатолицькый [[храм]] в селї [[Шеметківцї]].

== Історія ==
Церьков была збудована в роцї [[1752]]. В часї воєньскый операцій [[карпатьско-дукляньска операція|карпатьско-дукляньской операції]], при танковій битцї, в [[долина смерти|долинї смерти]], в октобрї і новембрї 1944 была церьков пошкоджена. На єй обнову пожертвовали жытелї села в року 1945. Од року 1968 є церьков народнов културнов памятков. 

Вежа церькви є закінчена маковічков з [[тамбур]]ом і кованым [[крест]]ом, котра росте з конштрукції обєкту. Двоступнёвы становы [[стрїха|стрїхы]] над святынёв і навов суть закінчены кужелёвитыма вежочками поктрытыма шындлями з кованыма крестами. Цалый зруб аналоґічно як і другы деревяны церькви є з екстерьєру вертікално обкладженый дочками з ліштами, котры были обновлены в роцї 2001. Перед порталом церькви є мала вступна сїнь, котрой стрїха є тыж покрыта шындлём. 

В інтерьєрї церькви ся на стїнах заховали решты стїновых мальб. Бароковый деревяный іконостас з царьскыма воротами є з 2. половины 18. стороча. Дакотры іконы закомпонованы до іконостасу суть з старшой добы. Іконостас і олтарь были рештаврованы в роках 1969 - 1970. Знову были рештаврованы року 2005. На олтарю суть тзв. мініатурны антічны стовпікы з іконов Богородицї.

Дзвоніця з трёма дзвонами з другой половины 20. стороча была поставлена в 19. сторочу і находить ся на місцї з 18. стороча.

== Література ==
* "Šemetkovce, Gréckokatolícky chrám sv. archanjela Michala z roku 1752, NKP." In: ''Drevené gréckokatolícke chrámy na východnom Slovensku : Svidník a okolie.'' Prešov : PETRA n.o., 2007, s. 136-145. ISBN 978-80-8099-010-7

== Екстерны одказы ==
* [http://drevenechramy.sk/drevene-chramy/svidnik-a-okolie/semetkovce/ Шеметківцї, Церьков Архангела Михаила, 1752, НКП]

[[sk:Chrám svätého Michala Archanjela (Šemetkovce)]]
