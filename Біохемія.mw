'''Біохемія''' є наукова дісціпліна на граніцї [[біолоґія|біолоґії]] і [[хемія|хемії]]. Занимать ся хемічныма процесами в жывых [[Орґанізм|орґанізмах]]. Предметом штудія біохемії є штруктура і функції основных ставебных каменів жывого матеріалу як суть наприклад [[Сахаріды|цукры]], [[Ліпіды|тукы]], [[протеін]]ы, [[нуклеова кислота|нуклеовы кислоты]] і далшы [[біомолекулы]]. 

== Історія ==
Початкы біохемії і [[орґанічна хемія|орґанічной хемії]] ідуть до року [[1828]], коли нїмецькый хемік [[Фрідріх Воеглер|Фрідріх Воеглер]] сінтетізовав простый орґанічный матеріал ([[мочовина|мочовину]]) з анорґанічных матеріалів кіанату драселного і сірану амонного. Тым доказав, же жыва і нежыва природа суть створёваны тыма самыма [[хемічный елемент|елементами]], і же годен з анорґанічных матеріалів готовити тоты самы матерії, якы находиме в жывій природї. В роцї [[1833]] быв Паєном ізолованый першый [[ензім]] [[амілаза]], т.є. ензім роскладаючій [[шкроб]]. 
Великый розмах біохемії настав в 20. сторочу вєдно з розвоём новых експеріменталных технік як [[хроматоґрафія]], [[електрофореза]], [[рентґеновы діфракції]], [[НМР спектроскопія]], [[мікроскопія]] і технік [[молекуларна біолоґія|молекуларной біолоґії]]. В днешнїй добі так познаме векшыну метаболічных процесів в жывых [[бунка]]х, знаме як бунка здобывать енерґію, як комунікує зо своёв околицёв, з чого ся складать. Маме представу і о тім, в чім ся єднотливы формы [[жывот]]а одрізняють і навспак, што мають сполочне. 

== Значіня ==
Бурливый розвой біохемії і [[молекуларна біолоґія|молекуларной біолоґії]] мать велике значіня про [[Лїкарьство|медіціну]] ([[клінічна біохемія]]), [[польногосподарьство]], [[промысел]], [[охрана жывотного середовища|охрану жывотного середовища]] і далшы области [[чоловік|людьского]] дїяня.
{{Стыржень}}
