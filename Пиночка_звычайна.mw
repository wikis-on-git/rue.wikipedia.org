[[Файл:Phylloscopus trochilus 1 (Martin Mecnarowski).jpg|thumb|right|Пиночка звычайна]]
'''Пиночка звычайна''' (''Phylloscopus trochilus'') є малый [[Вид (біолоґія)|вид]] [[pěvci|спів.ého]] [[птахы|птахa]] з [[Родина (біолоґія)|родины]] Sylviidae.

== Таксономія ==

Пиночка звычайна была описана Карлом Лінеём в роцї 1758 під родовым іменом ''[[Motacilla]]''. До роду ''Phylloscopus'' пак была заряджена в роцї [[1826]].<ref>Lockwood, W. B. (1984). ''The Oxford Book of British Bird Names''. Oxford University Press, ISBN 0-19-214155-4. (анґліцькы)</ref>

Творить 3 [[підвид]]ы:<ref name=hoyo>Hoyo, J. del, et al., eds. (2006). ''Handbook of the Birds of the World, vol. 11''. Barcelona: Lynx Edicions. str. 649. ISBN 84-87334-22-9. (анґліцькы)</ref>

* ''Phylloscopus trochilus trochilus'' (Linnaeus, 1758) - гнїздить в Европі з выїмков северной Шкандінавії (в меджах од [[Піренеї|Піреней]] северно аж по [[Алпы]]); зимує в [[западна Африка|западній Африцї]].  
* ''Phylloscopus trochilus acredula'' (Linnaeus, 1758) - гнїздить в северній Шкандінавії выходно аж по западну [[Сібірь]]; зимує в [[середня Африка|середнїй Африцї]].  
* ''Phylloscopus trochilus yakutensis'' Ticehurst, 1935 - гнїздить на выходній Сібірї; зимує в [[выходна Африка|выходній]] а [[южна Африка|южній Африцї]]. 

== Опис ==

Дакус є менша як воробель, росте до довжкы 11-12,5 цм, роспятя крыл мірять 17-22 цм і важыть 7-15 ґ. Зверьха є зеленобура, спід тїла мать брудно білый аж жовткавый. Обі поглавя ся фарбами нияк не одрізняють, молоды птахы мають в порївнаню з дорослыма жовтїшый спід тїла.

Вабить двойслабічным „гиіт“. Спів ся складать з ряды простых повторяных піскавых звуків (смоть {{audio|Phylloscopus rochilus.ogg|награвка}}).

== Росшырїня ==

Гнїздить на россяглій теріторії [[Европа|Европы]] a в [[Азія|Азії]], де засягує аж по выходну Сібірь. Є стяговавый із зимовищами в [[субсагарьска Африка|субсагарьскій Африцї]]. Підвид ''Phylloscopus trochilus yakutensis'' притім каждый рік міґрує далеко аж 12 000 км з выходной Сібірї до южной Африкы.

Примарно ся стримує в молодых одкрытых лїсах з густым підростом і стромами молодшыма 10-20 років, проникать але тыж до парків і загород. Найвекшых популачных густот досягує на місцях з водяныма елементами і богатым поростом берез, вильх, верб, чорніць, в чорнїцях будує гнїзда.

== Еколоґія ==
[[Файл:Phylloscopus_trochilus_vogelartinfo_chris_romeiks_CHR4730.jpg|thumb|Пиночка звычайна]]
Жывить ся хробачінов, ларвами, павуками а на осінь тыж різныма плодами. В [[середня Европа|середнїй Европі]] гнїздить 1x за рік од мая до авґуста. Кулёвите [[гнїздо]] з травы і [[мох]]у постелене пірём з бочным вступом будує на земли в густій крячінї або в траві. В єдній зношцї є пак 4-8 світлых, червенобурых флякастых, 15,2 x 12,2 мм великых яєць, на котрых 12-14 денной інкубації мать участь лем сама саміця. Молодята гнїздо опущають по 13-14 днях. Поглавно дозрївать уж в першім роцї жывота а у вольній природї ся дожывать звычайно 2 рокы.

== Чісленость ==

Европска популація є гадана згруба на 40 міліонів парів.

== Одказы ==
{{sisterlinks
 | commons = Phylloscopus trochilus
 | species = Phylloscopus trochilus}}
=== Референції ===
<references />
{{Переклад|cs|Budníček větší|7590753}}

[[Катеґорія:Птаство Підкарпатьской Руси]]

[[ar:نقشارة الصفصاف]]
[[ba:Төйөт]]
[[bg:Брезов певец]]
[[br:Puig-haleg]]
[[ca:Mosquiter de passa]]
[[cs:Budníček větší]]
[[cy:Telor yr Helyg]]
[[da:Løvsanger]]
[[de:Fitis]]
[[en:Willow Warbler]]
[[eo:Fitiso]]
[[es:Phylloscopus trochilus]]
[[et:Salu-lehelind]]
[[eu:Txio hori]]
[[fi:Pajulintu]]
[[fo:Leyvljómari]]
[[fr:Pouillot fitis]]
[[frr:Letj fleegenbitjer]]
[[he:עלווית אפורה]]
[[hu:Fitiszfüzike]]
[[it:Phylloscopus trochilus]]
[[lt:Ankstyvoji pečialinda]]
[[mn:Ногоон дуучшувуу]]
[[nl:Fitis]]
[[nn:Lauvsongar]]
[[no:Løvsanger]]
[[pl:Piecuszek]]
[[pms:Phylloscopus trochilus]]
[[pt:Felosa-musical]]
[[ru:Пеночка-весничка]]
[[sl:Severni kovaček]]
[[sv:Lövsångare]]
[[tr:Söğütbülbülü]]
[[vi:Chích liễu]]
