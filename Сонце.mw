[[Файл:Sun in X-Ray.png|thumb|right|Сонце]]
[[Файл:Sun symbol.svg|30px|left|Астрономічный сімбол Сонця]]

'''Сонце''' є [[звізда]] головной поступности, спектралной класы G2V належаюча до класу світивости V. Обігать коло середины Молочной сістемы далеко од 25 000 до 28 000 світловых років. Обіг тырвать приближно 226 міліонів років. Творить центер [[Сонячна сістема|сонячной сістемы]], од [[Земля (планета)|Земли]] є далеко 1 AU (дас 150 міліонів км). Та же є звіздов найблизше к Земли. Вага Сонця є дас 330 000 раз векша як вага Земли і то робить 99,8 % вагы сонячной сістемы.

Сонце є старе приближно 4,6 міліард років, што го давать міджі звізды середнёго віку. Буде світити іщі коло 5 аж 7 міліард років. Теплота на поверьхнї Сонця чінить дас 5800 K, зато го люде внимають як жовте (і кідь максімум ёго выжарёваня є в зеленій части видимого спектра).

Діаметер Сонця є згруба 1 400 000 км, што чінить приближно 109 діаметрів [[Земля (планета)|Земли]]. Та же ёго обєм є дас 1,3 міліонраз векшый як обєм Земли. Густота Сонця є середнё 1400 кґ м−3.

== Значіня ==

Сонце є звізда найблизша к Земли, котрой поверьхню засобує теплом і світлом. Світло досягне Землю приближно за 8 минут і 19 секунд. Енерґія сонячного жарїня рушать скоро вшыткы процесы, котры ся на Земли дїють. Є на нім завіслый клімат, зміны хвілї і теплоты, значно пособить на прилив і одлив. Помагать утримати на земній поверьхнї воду в капалній формі, є ключовым фактором [[Фотосінтеза|фотосінтезы]] [[Рослины|рослин]] і уможнює жывым творам відїти.
{{Стыржень}}
[[Катеґорія:Астрономія]]
{{Link FA|ru}}
