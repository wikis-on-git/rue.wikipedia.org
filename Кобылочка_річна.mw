[[Файл:Schlagschwirl.jpg|thumb|right|Кобылочка річна]]
'''Кобылочка річна''' (''Locustella fluviatilis'') є середнї великым видом монотіпічного співака з [[Родина (біолоґія)|родины]] Locustellidae. 

== Опис ==

Росте до довжкы 13,5–14,5 цм, роспятя крыл мірять 19–22 цм а важыть 16–18 ґ. Зафарблена є дуже невыразно – зверьха тмаво сивобуро, насподї брудно біло з оливово бурыма боками. Верьхня часть груди є роспито сиво флякаста, кріз око ся тягне слабенька брудно біла смуга. Спідня часть хвоста є тмава з білыма триугелниковыма краями пірок, ногы ружовы. Обі поглавя суть такых самых фарб.

Самцї співають высоко в конарях стромів найчастїше скоро рано або як ся тміть. Спів є простый, твореный неперерывным „дзедзедзедзе...“ припомінаючім звук машыны на шытя.

== Росшырїня ==

Гнїздить на выходній половінї Европы, одкы засягує ай до западной Азії. Є перелїтна із зимовищами у [[выходна Африка|выходній Африцї]].

== Біотоп ==

Жыє скрыто у вогкых лїсях коло рік і на краях мочарїв з густым підростом.

== Страва ==

Їсть переважно хробакы, але тыж і далшы безхырбетны, а тыж і павукы. Їджіня глядать по земли або в густій низкій веґетації.

== Гнїздїня ==

[[Моноґамія|Моноґамный]] вид гнїздячій 1x за рік од мая до септембра. Міскове гнїздо збудоване головно з травы є добрї скрыте на земли або в траві. В єдній зношцї є 4–5 світлых, дрібно буро флякастых яєць о розмірах 19,3 x 15,0 мм. Інкубачба доба тырвать 11–13 днїв, на яйцях сидить лем саміця. Молодята, о якы ся старають обоми птахы, опущають гнїздо згруба по тім самім часї, але родічами суть кормлены іщі дас 2 тыжднїв.  

== Референції ==
<references/>
{{Переклад|cs|Cvrčilka říční|7570504}}

== Екстерны одказы ==
{{Sisterlinks|commons=Locustella fluviatilis|species=Locustella fluviatilis}}
* [http://www.xeno-canto.org/europe/browse.php?query=locustella+fluviatilis Звуковы награвкы кобылочкы річной на вебі xeco canto]

[[Катеґорія:Птаство Підкарпатьской Руси]]

[[ar:هازجة النهر]]
[[bg:Речен цвъркач]]
[[br:Fouin dardar]]
[[ca:Boscaler fluvial]]
[[cs:Cvrčilka říční]]
[[de:Schlagschwirl]]
[[en:River Warbler]]
[[eo:Rivera grilbirdo]]
[[et:Jõgi-ritsiklind]]
[[eu:Locustella fluviatilis]]
[[fi:Viitasirkkalintu]]
[[fo:Áarljómari]]
[[fr:Locustelle fluviatile]]
[[hu:Berki tücsökmadár]]
[[lt:Upinis žiogelis]]
[[nl:Krekelzanger]]
[[no:Elvesanger]]
[[pl:Strumieniówka]]
[[pms:Locustella fluviatilis]]
[[ru:Речной сверчок]]
[[sv:Flodsångare]]
[[tr:Ağaç kamışçını]]
[[vi:Locustella fluviatilis]]
