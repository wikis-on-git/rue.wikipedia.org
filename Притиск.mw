'''Притиск (акцент)'''
== В русиньскім языку ==
В [[Русиньскый язык|русиньскім]] літературнім языку є акцент '''вольный''' або '''різномістный''' і '''погыбливый''', або '''движный''', то значіть, же не є закрїпленый за даякым подля порядку складом і не зістає все на єднім складї в різных формах того самого [[Слово|слова]]. Акцент може быти на складї:
'''– першім:''' мáма, бáба, кáша, нéсти, вáша;
'''– другім:''' співáти, сїдáти, колóти, робúти;
'''– третїм:''' малёвáти, ворожы´ти, зеленїти, почістúти;
'''– четвертім:''' повымітáти, поприношáти, поперечíтовати, повыдавáти;
'''– послїднїм:''' душá, росá, осá, малá (жень. род адъєкт. малый) і т. д.
Свою позіцію сі акцент заховує у векшынї слов на тій самій части слова при словозмінї (фор-
мотворїню).
В русиньскім языку є дость і такых прикладів, кідь акцент '''переходить на іншу морфему в
різных формах того самого слова''', што указує на ёго погыбливость, напр.:
* нóга, нóгы, нóзї – з ногóв, ногáми, ногáм;
* збéрам, збéраш, збéрать – зберáме, зберáте, зберáють;
* дванáдцять – дванадцятёх, дванадцятём і т. д.
Внаслїдку різномістности і погыбливости акцента, він може мати змыслорозлишуючу і форморозлишуючу
функцію. То значіть, же може діференцовати значіня двох (або веце) слов і
двох форм того самого слова, напр.:
* мукá (із зерна) – мýка (тяжоба, трапа, смуток),
* зáмок (в дверях) – замóк (є мокрый од доджу, воды),
* кóса (з волося) – косá (польногосподарьскый інштрумент)
* мáла (дашто їй патрило) – малá придавник ж. р. (од малый),
* жéну (1. особа єд. ч. од гнати) – женý (акузатів єд. ч. од женá),
* на бéрезї (локал єд. ч. од берег) – на берéзї (локал єд. ч. од береза);
* жéны (ном. мн. ч.) – жены´ (ґен. єд. ч.),
* сéла (ном. мн. ч.) – селá (ґен. єд. ч.) і т. д.

[[Катеґорія:Лінґвістіка|Лінґвістіка]]

[[ar:لكنة]]
[[az:Vurğu]]
[[ba:Баҫым]]
[[bg:Акцент]]
[[bn:শ্বাসাঘাত]]
[[br:Taol-mouezh]]
[[ca:Accent prosòdic]]
[[cs:Přízvuk]]
[[cv:Ударени]]
[[cy:Acen]]
[[da:Accent (udtale)]]
[[de:Akzent (Aussprache)]]
[[el:Τονισμός]]
[[en:Accent (linguistics)]]
[[eo:Akĉento]]
[[es:Acento prosódico]]
[[et:Aktsent]]
[[eu:Azentu]]
[[fa:لهجه]]
[[fi:Aksentti (fonetiikka)]]
[[fiu-vro:Rasõhus (keeletiidüs)]]
[[fr:Accent]]
[[he:מבטא]]
[[hi:लहजा (भाषाविज्ञान)]]
[[hr:Naglasak]]
[[ia:Accento (linguistica)]]
[[io:Acento]]
[[it:Accento (linguistica)]]
[[ja:アクセント]]
[[kk:Екпін]]
[[ko:악센트]]
[[la:Accentus]]
[[lt:Kirtis]]
[[nl:Tongval]]
[[nn:Fonologisk trykk]]
[[os:Цавд]]
[[pt:Sotaque]]
[[ru:Акцент (выговор)]]
[[scn:Accentu]]
[[simple:Accent]]
[[sk:Prízvuk]]
[[sl:Naglas]]
[[sr:Акценат (лингвистика)]]
[[stq:Betoonenge]]
[[sv:Brytning]]
[[tr:Ağız (dilbilim)]]
[[uk:Наголос]]
[[ur:لہجہ (لسانيات)]]
[[yo:Àmì ohùn]]
[[zh:口音]]
