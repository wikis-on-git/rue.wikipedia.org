[[Файл:Eric "slowhand" Clapton.jpg|thumb|right|200px|'''[[Ерік Клептон]] в роцї [[1974]]''']]

'''Рок-музика''' є жанер популарной [[Музика|музикы]], котрый ся до головного пруду дістав в 60. роках 20. стороча. Корїня мать в рокенролї, рітмандблуз і кантрі музицї 40. і 50. років, але тыж є овпливненый фолком, джезом і класічнов музиков. Як іншрументы ся найчастїше хоснують електрічна [[ґітара]], басґітара, бубны і клавесовы інштрументы як наприклад гаммонд варганы, клавір або од кінце 60. років сінтезатор. В року ся часто обявують ґітаровы але даколи і клавесовы, саксафоновы або гармоніковы сола.

На кінцї 60. і початком 70. років ся з року вывинуло пару піджанрів. Споїнём з фолком выник фолкрок, помішанём з [[блуз]] блузрок і рок з джезом сотворили джез фюжын. У 70. роках рок овпливнив совл, фанк і латиноамерицька музика. В тім часї взникли далшы піджанры як софтрок, ґлемрок, гевіметал, гардрок, проґресівный рок і панкрок. У 80. роках выникла нова вовна, гардкор і алтернатівный рок і у 90. роках ґрандж, брітпоп, індірок і нюметал.

Ґрупа музикантів котра ся концентрує на рокову музику ся зове рокова капела. Много роковых капел є зложеных з ґітарісту (што грає на електрічну ґітару), головного співака, басґітарісту і бубеника та же творять квартет. Дакотры капелы єдну або веце з тых роль не мають або співак грає на даякый інштрумент, та же творять тріо або дуо; даякы пак даякого музиканта придають. Роковы капелы дакотрых жанрів, головно тых основаных на рокенроли хоснують саксафон. Менше часто ся хоснують струновы слаковы інштрументы як гуслї або віолончело або дыховы інштрументы як трубка.
{{Стыржень}}
[[Катеґорія:Музика]]
