[[Файл:Turdus viscivorus02.jpg|thumb|right|Деряба]]
'''Деряба''' (''Turdus viscivorus'') середнї великый [[Вид (біолоґія)|вид]] [[співакы|співака]] з [[Родина (біолоґія)|родины]] [[дроздовы]]х (Turdidae).

==Взгляд==
З довжков тїла міджі 26-28 цм а вагов 95-140 ґ іде о найвекшого гнїздячого представителя дроздовых в [[Европа|Европі]]. Зверьха є бурый, спід тїла є світлый з великыма тмавыма фляками. Ногы мать жовткавы, [[дзёбак]] світло бурый. Як деряба летить, годен єй добрї розознати тыж за помочі выразно біло зафарбленым спіднїм частям крыл. Обі поглавя суть такых самых фарб.

=== Голос ===

В часї ваблїня ся озывать свиржым „сррррр“, при вылїтаню проникавым „тррр тррр“. Спів є куртый але голосный, флавтовый, мягко мелодічный; фонетічно го годен зарядити міджі спів дрозда і [[кос]]а (''T. merula'').

== Росшырїня ==

Росшыреный є в цїлій Европі з вынятком найсевернїшых областей, засягує тыж на теріторії [[северна Африка|северной Африкы]] і западной і середнёй [[Азія|Азії]]. Часточно є перелїтный, европскы популації на зиму міґрують до югозападной Европы а до [[середня Европа|середнёй Европы]] ся назад вертають уж кінцём [[фебруар]]а а бігом [[марец|марца]]. Жыє в одкрытых, высококменёвых [[лїс]]ах різного тіпу, найросшыренїшый є але в [[шпильковый лїс|шпильковых лїсах]]. Рїдкіше ся находить тыж у векшых парках, овоциновых садах а по страву лїтать і на господарьскы земли. 

== Еколоґія ==

Деряба не належыть міджі сполоченьскы виды, векшынов жыє або сам або в парах. 

=== Страва ===
[[Файл:Nest of Turdus viscivorus female.jpg|thumb|Дорослый птах на гнїздї]]
Є вшыткопожераючій, в ёго страві ся обявують передовшыткым дрібны безхырбетны, головно глисты, слимакы, хробакы і їх ларвы, особливо през зиму, жере ай бобулї. 

=== Гнїздїня ===

Поглавной зрїлости досягує по першім роцї жывота. Час гнїздїня зачінать в апрілю і кінчіть аж в авґустї, вид гнїздить 2× за рік. В [[гнїздо|гнїздї]] уміщенім векшынов высоко на стромах в черерушцї конарїв близко кменя звыкне быти 4-6 флякастых жовтосивых яєць, на якых сидить коло 14 днїв лем самічка; самець ся запоює аж до кормлїня молодять. Тоты гнїздо опущають у віку 12-15 днїв.

== Референції ==
{{Переклад|cs|Drozd brávník|7615613}}

{{sisterlinks 
 | commons = Turdus viscivorus
 | species = Turdus viscivorus}}

[[Катеґорія:Дроздовы]]
[[Катеґорія:Птаство Підкарпатьской Руси]]

[[als:Misteldrossel]]
[[ar:سمنة كبيرة]]
[[az:Çil qaratoyuq]]
[[ba:Барҡылдаҡ]]
[[bg:Имелов дрозд]]
[[br:Drask roueel]]
[[ca:Griva]]
[[ceb:Turdus viscivorus]]
[[co:Trizina]]
[[cs:Drozd brávník]]
[[cy:Brych y Coed]]
[[da:Misteldrossel]]
[[de:Misteldrossel]]
[[en:Mistle Thrush]]
[[eo:Viskoturdo]]
[[es:Turdus viscivorus]]
[[et:Hoburästas]]
[[eu:Garraztarro]]
[[fi:Kulorastas]]
[[fo:Diglutrøstur]]
[[fr:Grive draine]]
[[hu:Léprigó]]
[[hy:Սոսնձակեռնեխ]]
[[it:Turdus viscivorus]]
[[ja:ヤドリギツグミ]]
[[ka:ჩხართვი]]
[[kbd:БзуупцӀэкъуэлэн]]
[[kk:Қылғытпа сайрақ]]
[[lt:Amalinis strazdas]]
[[mn:Бужмаг хөөндэй]]
[[nds-nl:Dubbele liester]]
[[nl:Grote lijster]]
[[nn:Duetrast]]
[[no:Duetrost]]
[[pl:Paszkot]]
[[pms:Turdus viscivorus]]
[[pt:Tordoveia]]
[[ru:Деряба]]
[[sk:Drozd trskota]]
[[sl:Carar]]
[[sv:Dubbeltrast]]
[[tr:Ökse ardıç kuşu]]
[[uk:Дрізд-омелюх]]
[[vi:Turdus viscivorus]]
[[zh:槲鸫]]
