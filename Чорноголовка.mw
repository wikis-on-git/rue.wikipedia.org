[[Файл:Sylvia atricapilla bl.JPG|thumb|right|Чорноголовка - саміця]]
'''Чорноголовка''' (''Sylvia atricapilla'') є малый перелїтный [[співакы|співавый]] [[птахы|птах]] з [[Родина (біолоґія)|родины]] Sylviidae.

== Опис ==

* Довжка тїла: 14 цм
* Вага: 14-20 ґ 
Іде о векшого вюрка. Озывать ся чістым флавтовым голосом а самцї годны наподобнити голос інакшых видів птахів (напр. соловеїв, косів, дроздів]). Чорноголовка ся легко дасть познати по тіпічній чапочцї на голові, ідучій к верьхнёму краю ока. Дорослый самець мать чорну чапочку (од першого черяня піря до кінце зимы мать буру чапочку, чорну або чорнобуру). На боках головы є самець сивый, зверьха сивый і насподї оливово сивый. Саміця мать чапочку арджавобуру. Зверьха є тмавшо сивобура, на сподї світлиша але цїлково опроти самцёві з бурым надыхом фарб. Молоды птахы (до першого черяня піря) мають чапочку зафарблену як саміця. На хвостї не мать в жаднім шатї білу фарбу. Ногы і [[дзёбак]] суть сивы. 

== Росшырїня ==

Жыє в цїлій [[Европа|Европі]] окрем найсевернїшой части, росшыреный є тыж на западній [[Сібірь|Сібірї]] і в северозападній [[Африка|Африцї]]. На западї і югу Европы є стала. Решта попупації перезимує в Середоморю, або в ровниковій Африцї.

== Біономія і еколоґія ==

Є тіпічным [[лїс]]овым птахом. Преферує веце листяны і змішаны лїсы, жыє але і в шпильковых лїсах а то як в екотонї так і внутрї лїса. Обывать тыж зароснуты паркы і загороды. Гнїздить од мая до юла. Недуже докладно збудоване [[гнїздо]] бывать уміщене в густых застиненый кряках, векшынов міджі 0,5 а 2 м над землёв. В двох зношках годен звычайно зраховати 4-6 яєць. Страву творять переважно хробакы, хоць дїл рослиновой части ([[плод]]ы, бобулї, овоцина) не є маленькый. Облюбленов сезоннов стравов суть бобулї хабзы.

== Референції ==
<references />
{{Переклад|cs|Pěnice černohlavá|7569993}}

{{Стыржень}}
{{Commonscat|Sylvia atricapilla}}

[[Катеґорія:Птаство Підкарпатьской Руси]]

{{Link GA|es}}
