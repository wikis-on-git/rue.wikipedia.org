{{Інфобокс країна (підк)
|native_name=''Kalaalit Nunaat''
|conventional_long_name=Ґроньско
|image_flag=Flag_of_Greenland.svg
|image_coat=Coat_of_arms_Greenland.svg
|image_map=Greenland (orthographic projection).svg
|national_motto=
|national_anthem=''[[Nunarput utoqqarsuanngoravit]]'' <small><br>([[Ґроньскый язык|ґр.]] «Наша стара землё»)</small>
|official_languages=[[Ґроньскый язык|ґронськый]]
|languages_type = Инші языкы
|languages = [[Даньскый язык|данськый]]
|capital=[[Нук]]
|largest_city=capital
|demonym = [[Ґрончане]]
|ethnic_groups=88% [[Інуїты]] (вєдно зо змішаным інуітсько-[[Даны|данськым]] обывательством)<br />12% [[Европане|Европейці]] (головно Даны)
|latd=64 |latm=10 |latNS=N |longd=51 |longm=44 |longEW=W
|government_type=Парламентська [[Демокрація|демократія]] удну констітуційної [[Монархія|монархії]]
|leader_title1=королева
|leader_name1=[[Марґарета II.]]
|leader_title2 = высокый комісарь
|leader_name2 = [[Мікаела Енґел]]
|leader_title3 = премєр-министер
|leader_name3 = [[Купік Клейст]]
|area_rank=8. у світі
|area_magnitude=1_E12
|area_km2=2166086
|percent_water=83.1
|population_estimate = 56,615
|population_estimate_year =януар 2011
|population_estimate_rank = 
|population_census = 
|population_census_year = 
|population_density_km2 = 0,027
|population_density_sq_mi = 0,069
|population_density_rank = 168. у світі
|GDP_PPP_year = 2007
|GDP_PPP = 2,122 миліарда [[США долар|америцькых доларув]]
|GDP_PPP_rank= 23. у світі
|GDP_PPP_per_capita=$37,517
|GDP_PPP_per_capita_rank= 52. у світі
|HDI_year = 1998
|HDI = 0,927
|HDI_category=<span style="color:#090;">дуже высокый</span>
|currency=[[Даньска коруна|Данська коруна]]
|currency_code=DKK
|utc_offset=+0 до -4
|drives_on=
|cctld=[[.gl]]
|calling_code=[[+299]]
}}

'''Ґронсько''' ци '''Ґренланд''' ([[Ґроньскый язык|по ґронськы]]: ''Kalaallit Nunaat'', [[МФА]]: [kaˈla:ɫit ˈnuna:t] «земля Ґронцюв»; [[Даньскый язык|по данськы]]: ''Grønland'') є самоуправна держава удну [[Даньско|Королювства Данія]], котра ся розміщат меджи [[Северный ледовый океан|Сіверным ледовым]] и [[Атлантічный океан|Атлантічным океанами]]. Хоть [[Ґеоґрафія|ґеоґрафічно]] Ґронсько є частёв [[Северна Америка|Сіверної Америкы]], културно и политічно вно вже булш ги тысячу рокув приналежит ид [[Европа|Европі]] (конкретно д [[Норвеґія|Норвеґії]] а пак ид [[Данія|Данії]]). З територіёв 2 166 086 км<sup>2</sup> и з людностёв 56,6 тыс. Ґронсько є ай [[Островы подля розлогы|майбулшый остров]] и [[Штаты і залежны теріторії подля густоты населїня|майменше густозалюднена територія світу]]. 
== Исторія ==
У [[Правік|передисторічнум]] часі (середина [[3. тісячроча п.н.л.|3. тысячолітя до н.е.]]—[[14. стороча|14. столітя]]) Ґронсько населяли вшелиякі [[Праескімацькы културы|праескімоські културы]], за котрых знаєме з [[Археолоґія|археолоґічных]] найдень. Потому [[Култура Дорсет|културу Дорсет]], послідню праескімоську културу в Ґронську, вычередовала [[култура Туле]] — предкове днешніх [[Інуїты|Інуїтув]], котрі міґровали з [[Аласка|Аляскы]] и принесли на Ґронсько даякі технолоґічні иновації (приміром, псячый [[запряг]] ци здвоєный конець [[гарпун]]а). 

[[Файл:Hvalsey.jpg|thumb|left|Послідні писемні записы за скандинавськых Ґрончан сут за женитву в [[1408|1408. році]] в церькви [[Гвалсеї]], ныні майдобре всокоченуй руїні Ґронська.]]

[[Ісланд|Ісландсько]]-[[Норьско|норська]] колонізація Ґронська ся зачала в [[986|986. році]]. Колоністы на югозападі острова ділили го з представителями пузднёї културы Дорсет на сівері и востоці, а пак и з представителями културы Туле, приходячыма з сівера. [[Шкандінавія|Скандинавські]] поселенці стали пудданцями [[Норьско|Норського королювства]] в [[13. стороча|13. столітю]] (з кунця столітя — [[Калмарьска унія|Калмарської унії]]). Из зачатком [[Мала ледова доба|малої ледової добы]] силно ся змінив [[клімат|климат]] Ґронська. Перед тым на острові росли дерева, ростины дикі и [[Хосенны рослины|хосенні]] (напр. [[ярець]]), пасла ся [[Худоба|марга]], айбо по зачатку малої ледової добы на острові быв зазначеный повторюючый ся голод, даколи процвітаючі городы (як то [[Братаглід]]) счезли, а поселенці зохабили остров. 

По удмираню скандинавськых поселень остров фактічно перешов пуд контроль вшелиякых ґруп Інуїтув. Данія ся ниґда не зрекла свого права на Ґронсько и зась ствердила свуй суверенітет над островом кой ся з ним повбновив контакт. У [[1721|1721. році]] Данія послала до Ґронська експедицію, котра в [[1728|1728. році]] заложила город Ґотгоб ([[Даньскый язык|по данськы]] ''Godthåb'', «добра надїя»; теперька ся зве [[Нук]], «мыс»). Сесю експедицію мож тримати за часть [[Даньска колоніална ріша|данської колонізації Америкы]]. 
[[Файл:EricTheRedsLand.gif|thumb|left|Земля Еріка Рыжого]]
Кой ся в [[1814|1814. році]] зрушила унія меджи Даніёв и Норськом, бывші колонії Норська позад [[Кільскый договор|Кілського договору]] были удділені уд Норська и удышли Данії. Пак, у юлію [[1931|1931. року]], Норсько окуповало и требовало [[Земля Еріка Рудого|Землю Еріка Рыжого]], часть тогды незалюдненого восточного Ґронська, айбо в [[1933|1933. році]] [[Сталый двір міджінародной справедливости|Стала комора меджинародної справедливости]] вырішила сесь спор на хосен Данії. 

Капча меджи Ґронськом и Даніёв была урвата [[9. апріля]] [[1940|1940. року]], кой Данію окуповала [[Націстічне Нїмецько|нацистська Німещина]]. У [[1941|1941. році]] Ґронсько окуповали [[Споєны штаты Америцькы|Зъєдинені Штаты]], жебы го уд атакы Німещины всокотити. Америцька окупація шла до [[1945|1945. року]]. У тум часі Ґронсько куповало америцькі и [[Канада|канадські]] товары за гроши з продажу [[кріоліт]]у, котрый ся добывав у [[Івітут]]і. За войны остров рядив ґубернатор [[Еске Брун]] позад закона, котрый ґубернаторови дозволяв перебирати контроль при выимковых варунках. До того Ґронсько было дуже изолованым обществом, айбо в часі войны розвило чутя самостуйности и независимости. Назріла реформа системы. У [[1953|1953. році]] Ґронсько стало рувноправнов частёв Данії, а в [[1979|1979. році]] достало право самоуправы.

По [[Друга світова война|Другуй світовуй войні]] США розвило ґеополитічный интерес у Ґронську, и в [[1946|1946. році]] предложило го перекупити за сто миліонув доларув, айбо Данія сесю пропозіцію удверла. Єднакож у [[1950|1950. році]] Данія дозволила США повбновити [[Туле (летецька база)|авіабазу Туле]]. З [[1960]] до [[1966]] чинила ся проба избудовы секретної пудземної сіти пунктув запуску ядерных ракет у ледовуй поверьхности Ґронська, за яку ся Данія дознала лем у [[1997|1997. році]].

По приятю нової данської констітуції в [[1953|1953. році]] скончив ся колоніалный статус Ґронська — остров став администратівнов частёв Данії, што росширило данське пудданство на Ґронцюв. Сесе привело ай ид зміні данської политикы в Ґронську — новов стратеґіёв Данії стала културна асимилація. У сесь період данська влада пропаґовала хоснованя лем данського в офиціалнуй сфері и требовала Ґронцюв ити до Данії на высокоє школованя. Много ґронськых діти выросло в данськых школах и зохабило свою капчу з отцюзнинов. Сеся політіка обернула Ґронцюв из традиційных ловцюв у городжан, айбо ид тому способила обновленю ґронської културної идентичности. З неї ся зародило двиганя про самостуйнусть, котроє досягло свуй верьх у [[1970-ы|1970. роках]]. Выслідком политічных тяжкостий у зачлененю Данії до [[ЕГС|Европейського ґаздувського общества]] (ЕҐО) в [[1972|1972. році]] быв Акт за самоуправу, приятый у [[1979|1979. році]], котрый дав Ґронську обмеджену автономію. [[Парламент Ґроньска|Парламент Ґронська]] перебрав контроль над дакотрыми сферами днукашної политикы, а [[Парламент Данії]] удержовав повный контроль над вонкашнёв, обороннов политиков и природными ресурсами. [[Кралёвна Данії|Королева Данії]] [[Марґарета II.]] ся лишила головов державы. У [[1985|1985. році]] Ґронсько лишило ЕҐО позад ёго реґулацій у комерційнум рыбарьству и заказу выробкув з [[Плутвоножцї|туленячої]] кожі. 

У [[2009|2009. році]] (по референдумови в [[2008|2008. році]]) Ґронсько перебрало контроль над суднов владов, полиціёв и природными ресурсами. Данія утримує контроль над вонкашнёв и обороннов политиков. [[Ґроньскый язык|Ґронськый язык]] став єдиным офиціалным языком Ґронська. Помалу данські дотації Ґронську будут ся зменшовати як крочай ид независимости острова. 
== Влада ==
[[Файл:Kuupik Kleist.jpg|thumb|upright|[[Купік Клейст]], уд 2009. року премєр-министер Ґронська]]
[[Голова штату|Голова державы]] в Ґронську є [[Монархы Данії|королева Данії]] [[Марґарета II.]] Данська влада именує Высокого комісаря, котрый ю представлят на острові. Теперішнёв комісарьков є [[Мікаела Енґел]]. 

До [[Фолкетінґ]]а, данського парламента, Ґронці выбирают двох заступцюв (з ушиткых 179). Сёгочасными заступцями сут [[Сара Олсвіґ]] з партії [[Народне общество (Ґроньско)|Народноє общество]] и [[Доріс Якобсен]] з партії [[Вперед (Ґроньско)|Вперед]]. 

Ґронсько має ай свуй парламент, у котрому є 31 член. [[Голова влады|Голова влады]] є премєр-министер, обычайно вто лидер векшинової партії. Теперішнім премєр-министром є [[Купік Клейст]], голова партії Народноє общество. 
=== Административноє діленя ===
[[Файл:Greenland-municipalities-2009.svg|thumb|Комуны Ґронська]]
Ґронсько є збулша незаселеным, айбо ділит ся на чотыри території, котрі ся кличут комунами ([[Ґроньскый язык|ґр.]] ''kommunia''): [[Сермерсок]] (''Sermersooq'', «много леду»), [[Куялек]] (''Kujalleq'', «южна»), [[Кеката]] (''Qeqqata'', «середня») і [[Касуїтсуп]] (''Qaasuitsup'', «темнота»). До жадної комуны не приналежит сіверовосток острова ([[Народный парк Северовыходне Ґроньско|Народный парк Сіверовосточноє Ґронсько]]) и авіабаза Туле, котра ся находит удну Касуїтсупської комуны. 
=== Политика ===
У партійнуй системі теперька доминуют дві партії: «Народноє общество» (14 депутатув), бывші комуністы, пропаґуют соціалізм и независимусть уд Данії и «Вперед» (9 депутатув), соціал-демократы з подобными взорами. У парламенті заступлені ай инші партії: [[Демократы (Ґроньско)|«Демократы»]] (4 депутатув), [[Солідарность (Ґроньско)|«Солидарнусть»]] (3 депутатув) и [[Здружіня Кандідатів (Ґроньско)|«Здруженя Кандидатув»]] (1 депутат). 
=== Економіка и бизнис ===
== Ґеоґрафія и климат ==
== Економика ==
== Транспорт ==
== Демоґрафія ==
== Култура ==

[[Катеґорія:Країны|Ґроньско]]
[[Катеґорія:Ґроньско]]
[[en:Greenland]]
