'''''Тісяча і єдна ніч''''' ([[Перьскый язык|перьскы]] هزار و یک شب ''Hazār-o Yak Šab'', [[Арабскый язык|арабскы]] كتاب ألف ليلة وليلة‎ ''Kitāb Alf Layla wa-Layla'') є [[середовік]]ый [[Арабскый язык|арабскый]] анонімный зборник народных [[приповідка|приповідок]], [[байка|баёк]], [[анекдота|анекдот]] і далшых оповідань, котрый выникнув дас од [[7. стороча|7.]] до [[16. стороча]] і котрый подавать вірный образ соціалных сітуацій, мравів і звычаїв тогдышнёго арабского світа.

== Выник зборника ==
[[Файл:Arabian nights manuscript.jpg|250px|right|thumb|[[Арабскый язык|Арабскый]] рукопис зборника '''Тісяча і єдна ніч'''.]]
Найстарша часть зборника є [[Індія|індійского]] походжіня. Ходить о рамкове повіданя цїлого зборника, т.є. оповіданя о мудрій [[Шегерезада|Шегерезадї]] і окрутнім  королёви Шагріярови і тыж пару далшых [[приповідка|приповідок]] і [[байка|баёк]]. За панованя [[Перзія|перьской]] дінастії [[Сасанівцї|Сасанівцїв]] ([[224]] – [[651]]) ся тото росповіданя дістало до [[Перзія|Перзії]] і там было обогачене о далшы приповідкы ([[Індія|індійскый]] і [[Перзія|перьскый]] оріґінал ся але не нашов). До арабчіны быв зборник переложеный кінцём [[7. стороча]], як собі [[Арабы]] [[Перзія|Перзію]] покорили тай учінили з нёй часть свого [[каліф]]ату. У [[7. стороча|7.]] - [[13. стороча]] быв зборник [[Арабы|Арабами]] значно росшыреный. Выникли цїлы ціклы новых росповідань о [[Аббасівцї|аббасівскых]] [[каліф]]ах, особливо о [[Гарун ар-Рашід|Гарунови ар-Рашідови]], множество любостных і путёписных опповідань і десяткы куртых [[анекдота|анекдот]]. До збодника были перебераны і решты старых [[Мезопотамія|мезопотамскых]] [[міфолоґія|міфів]], [[Ґреція|ґрецькы]], [[Візантьска ріша|візантьскы]] і [[Жыде|жыдівскы]] темы. Великым іншпірачным жрідлом была тыж класічна арабска проза і історіоґрафічна література, [[путёпис]]ы і зборникы мравонауковых приповідок. В зборнику ся часто бісїдує о [[астрономія|астрономії]], [[астролоґія|астролоґії]] тай іншых науках, екзістує в ній і много одказів на [[Коран]], часто є спомянутый [[Алаг]] і ёго пророк [[Могамед]] і неприятельство міджі [[Хрістіанство||хрістіанами]] і [[мусулман]]ами.
{{Стыржень}}
