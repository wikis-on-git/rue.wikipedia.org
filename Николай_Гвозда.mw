'''Николай Гвозда''' ([[24. децембер|24. децембра]] [[1926]], [[Ладомирова]] - [[3. септембер|3. септембра]] [[2010]]) — русиньскый поет. Народив ся 24. децембра 1926 році в русиньскім селі Ладемерова (Ладомирова) коло [[Свідник|Свидника]].  Написав наприклад Квіткы з моёй загородкы (Пряшів : Русиньска оброда, 2002) і Сповідь Русина (Пряшів : Світовый конґрес Русинів, 2006).

== Родина ==

Коріня його роду є в селі [[Вышня Писана]]. Там народив ся, жыв і умер йoго дідо (забила го міна з [[Перша світова война|І. світовой войны]] як чістили паствиско) Павел Гвозда. У Вышній Писаній ся в [[1900]] році народив і йoго отець Ян Гвозда (звали го Вано), якый быв найстаршым меджі пятьoма со-родниками. Молодшы од ньoго были братя Осиф, Петро, Андрій і Михал.

Отець Н. Гвозды ся оженив в [[1920]] році у Вышній Писаній. Його жена (мати Н. Гвозды) Марія, роджена Рішкова (*23.7.1900, +30.9.1987) была зо села Ладемерова а выдала ся до Вышнї Писаной. З мужом мали пятеро дітей в такім порядку: Гелена (звали єй Иля, Илька) умерла як вісеммісячна, Янко (* 10.9.1923, +16.6.1945), котрого забив гранат з [[Друга світова война|II. світовой войны]] на полі в Ладемеровій, од експлозії якого хотів захранити дітей, але сам на то доплатив, Михал (*1924) умер як мальй хлопець, Николай (наш поет) і Василь были двійнята, але Василь умер як дварічньїй хлопець.

Як в 1926 р. отець поета одышов за роботов до [[Арґентина|Арґентины]], то його жена Марія ся вернула з В. Писаной ку матері до Ладемеровой, де пережыла цілый свій далшый нелегкый жывот вдовіці по жывім мужови. Муж з Арґентины єй спочатку помагав, посылав што міг, але по часі забыв на жену і на діти в старім краю. Умер в [[Буенос Аірес]] 15.9.1966 р. Николай Гвозда не зазнав свого отця, бо ся народив аж по йoго одході до Арґентины. Выростав як напівсирота в страшно тяжкых, незавидных соціалных условіях. 

== Творба ==

* [[2002]] - [[Квіткы з моёй загородкы]]
* [[2006]] - [[Сповідь Русина]]

== Екстерны одказы ==

* [http://www.holosy.sk/tirko/u_bidnych_karpatoch.mp3 Николай Гвозда - У бідных Карпатoх]
{{Lifetime|1926|2010|Гвозда, Николай}}
[[Катеґорія:Русиньскы поеты]]
