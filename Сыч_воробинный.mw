[[Файл:Glaucidium passerinum am3.jpg|thumb|right|Сыч воробинный]]
'''Сыч воробинный''' (''Glaucidium passerinum'') є найменша [[совы|сова]] [[Европа|Европы]]. 
Мать невыразно буро зафарбленых хырбет з меншыма білавыма фляками і світлов спіднёй сторонов тїла з тмавшыма поздовжныма фляками. Є релатівно невыразный, ловить як ся тміть, лем в часї гнїздїня по цїлый день, але не є барз полошавый. Як го найдете сидїти на конарях стромів, можете го позоровати цїлком зблизка, ани жебы утїк.

== Опис ==

Сыч воробинный мірять лем 16&nbsp;цм і роспятя крыл є 34-45&nbsp;цм. Основна фарба верьхнёй части тїла є тмаво бура з выразныма білыма ці жовтобілыма фляками, спід є світлый з поздовжныма тмавыма смужками. На тмавобурых пірках лїтаня є світле флякованя, котре на крылах творить три аж штири перечны смужкы. Хвіст є тыж тмавобурый, з білыма кінцями пірок і дакілько світлыма перечныма смужками. В порівнаню к тїлу мать малу куляту голову з небарз видительным завоём подобнї як і крижы. Дуговка є жыво жовта, дзёбак восково жовтый, коло корїня зеленкастый, ногы опірены, брудно білы з бурыма фляками, пазуры чорнобуры. Самець і саміця не суть інакшы, молодята лем тмавшы. Лїтаня є вовнкове, в часї гнїздїня лїтать і через день.

На розлуку од другых сов мать релатівно высокый пискавый голос. Переважно ся озывать простым повторяным писканём, але може придати і якысь трилок <ref>http://www.rozhlas.cz/hlas/sovy/_zprava/16736</ref>

== Розмножованя ==
Гнїздо бывать уміщене в старых дїрах стромів. Кінцём апріля ці початком мая саміця зношать 5-6 білых, мягко блищачіх яєць, на котрых сидить сама по добу 28 днїв і молодята кормить дас 6 тыжднїв. Яйця суть кулёвого або поздовжного твару, важыть коло 7&nbsp;ґ. Яйця суть несены в меджах двох днїв і саміця сидять аж по знесїню послїднёго. Самець ся старать лем о страву. Саміця зіставать в гнїздї і по вылягнутю молодять а їджіня од самця переберать і передавать молодятам. Выведены суть згруба у віку 30 днїв і такой добрї лїтають. Слїдуючі три тыжднї суть іщі ведены родічами. Поглавно зрілы суть в єднім роцї.

== Страва ==

Страву творять дрібны мышы і птахы, місцями і хробакы. Ловить і через день і ловить і дрібны пташкы почас лїтаня. Даколи сі зробить засобы в дутинах стромів. На свої розміры мать силны пазуры і ловить жертвы векшы як він сам.

== Росшырїня ==

Сыч воробинный жыє переважно в тайзї северной Европы і островково і в дакотрых горьскых областях середнёй і южной Европы, як є [[Шумава]], [[Карпаты]], [[Піренеї]] і [[Алпы]]. Місцями ся находить і в неперерывных лїсах в низшых пологах.

Сыч воробинный є сталый птах, лем горьскы популації на зиму лїтають до низшых полог.

== Референції ==
<references/>
{{Переклад|cs|Kulíšek nejmenší|7538257}}

{{Commons|Glaucidium passerinum}}

[[Катеґорія:Сововы]]
[[Катеґорія:Птаство Підкарпатьской Руси]]

{{Link FA|de}}

[[ba:Һаҡ]]
[[be:Сыч вераб'іны]]
[[be-x-old:Сыч вераб’іны]]
[[bg:Малка кукумявка]]
[[br:Kaouenn gorr Eurazia]]
[[cs:Kulíšek nejmenší]]
[[da:Spurveugle]]
[[de:Sperlingskauz]]
[[en:Eurasian Pygmy Owl]]
[[eo:Paserstrigo]]
[[es:Glaucidium passerinum]]
[[et:Värbkakk]]
[[eu:Glaucidium passerinum]]
[[fi:Varpuspöllö]]
[[fr:Chevêchette d'Europe]]
[[hr:Mali ćuk]]
[[hu:Európai törpekuvik]]
[[it:Glaucidium passerinum]]
[[ja:スズメフクロウ]]
[[ka:ბუკნაჭოტი]]
[[lt:Žvirblinė pelėda]]
[[mn:Буслаг сүлиг]]
[[nl:Dwerguil]]
[[nn:Sporveugle]]
[[no:Spurveugle]]
[[pl:Sóweczka zwyczajna]]
[[pms:Glaucidium passerinum]]
[[pt:Mocho-pigmeu]]
[[ru:Воробьиный сыч]]
[[sah:Лэкээрик мэкчиргэ]]
[[se:Cihceskuolfi]]
[[sk:Kuvičok vrabčí]]
[[sl:Mali skovik]]
[[sr:Мала сова]]
[[sv:Sparvuggla]]
[[uk:Сичик-горобець]]
