[[Файл:Remiz pendulinus (Marek Szczepanek).jpg|thumb|right|Ремеза - саміця]]
'''Ремеза''' (''Remiz pendulinus'') є малый [[співакы|співавый]] [[птах]] з [[Родина (біолоґія)|родины]] [[ремезовы]]х.

== Опис ==

* Довжка тїла: 11 цм
* Роспятя крыл: 16 - 17,5 цм
* Вага: 9 ґ 

Ремеза є выразный птах зо завалистым тїлом, кус куртым хвостом і тонкым шпіцятым дзёбаком. Мать арджавобурый хырбет, сивобілы пірка лїтаня, чорнобілый хвіст, чорно ногы, ружовобілый дзёбак, буробілый бріх, білу голову з выразнов чорнов лицёвов масков, котра бывать у самцїв одашто векша як у саміць. Молоды птахы чорну маску не мають а голову мають чісо сивобуру.

== Росшырїня ==

Цїлком богато є росшырена в западній Азії, в [[середня Европа|середнїй]], [[южна Европа|южній]] і [[выходна Европа|выходній Европі]], одкы ся в послїднїй добі помалы шырить напрямом на запад. В Европі займать цїлкову плоху 1 - 10 000 000 км<sup>2</sup>, на котрій жыє в сучасности веце як 420 - 840 000 екземпларів. В послїднїх 10 роках але єйo чісленость упала о цїлый 30 %, што запрічінила передовшыткым страта природного [[біотоп]]у.<ref>http://www.iucnredlist.org/search/details.php/52066/all</ref> 

Обывать рашелиниска і вогкы [[листяный лїс|листяны лїсы]] близко воды, бажин, рыбників і озер з достаточно зароснутыма берегами.

== Хованя ==

Ремеза є скрыто жыючій птах. Найчастїше єй можеме зазначіти дякуючі голосу. Озывать ся тонкым і натягнутым, помалы падаючім „сіііг“. Подобно як синицї є дуже чіперный і неустало підскакує перелїтавать з єдного місця на другу.
[[Файл:European Penduline Tit.jpg|thumb|Самець при будованю гнїзда]]
Жывить ся передовшыткым дрібныма хробачками, павуками і даколи і насїнями різных видів тростинкы.

[[Самець]] бігом мая збудує чудове [[гнїздо]], завішене на конарях строму або на тростинцї, котре є на верьху зужене і долов кулёве із вступом на єднім боку. Як матеріал на будованя служыть найчастїше решта з насїня листяных стромів. Бігом добы, коли самець токать, саміцї лїтають довкола і выберають собі гнїздо, до котрого накладуть яйця. 

Шторік мать єдну аж три зношкы по 1 - 8 яйцях о великости 14 × 10 мм. На яйцях сидить 13 аж 14 днїв векшынов лем саміця, были зазначены і припады, коли яйця зогрївав і самець. Молодята першыраз вылїтавають з гнїзда в 20. днї жывота, але іщі дакілько днїв в нім ночують.

== Референції ==
<references/>
{{Переклад|cs|Moudivláček lužní|7649427}}
{{commons|Remiz pendulinus}}

== Екстерны одказы ==
* [http://www.biolib.cz/cz/taxon/id8963/ Biolib]

[[Катеґорія:Ремезовы]]
[[Катеґорія:Птаство Підкарпатьской Руси]]

[[ar:قرقف البندول]]
[[ba:Ҡоролдай]]
[[bg:Торбогнезд синигер]]
[[br:Remiz ar yalc'h]]
[[ca:Teixidor]]
[[cs:Moudivláček lužní]]
[[de:Beutelmeise]]
[[en:Eurasian Penduline Tit]]
[[eo:Saknesta paruo]]
[[es:Remiz pendulinus]]
[[et:Kukkurtihane]]
[[eu:Dilindari]]
[[fi:Pussitiainen]]
[[fr:Rémiz penduline]]
[[hu:Függőcinege]]
[[it:Remiz pendulinus]]
[[ja:ツリスガラ]]
[[lt:Remeza]]
[[nl:Buidelmees]]
[[no:Pungmeis]]
[[pl:Remiz zwyczajny]]
[[pms:Remiz pendulinus]]
[[pt:Chapim-de-faces-pretas]]
[[ru:Обыкновенный ремез]]
[[sah:Өрүөстээх татыйык]]
[[sv:Pungmes]]
[[tr:Bayağı çulha kuşu]]
[[uk:Ремез]]
[[vi:Phàn tước châu Âu]]
[[zh:攀雀]]
