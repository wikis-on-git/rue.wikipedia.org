[[Файл:Ringed-Plover 2.jpg|thumb|right|Ржанка берегівка]]
[[Файл:Charadrius hiaticula 3 breeding.jpg|thumb|Ржанка берегівка на гнїздї]]
[[File: Charadrius hiaticula MHNT.jpg|thumb|'' Charadrius hiaticula'' ]]
'''Ржанка берегівка''' (''Charadrius hiaticula'') є малый, шыроко росшыреный представитель [[родина (біолоґія)|родины]] [[ржанковы]]х.

== Опис ==

Великый дас як [[перепеліця]], росте до 18 - 20 цм, важыть 50 - 70 ґ і роспятя крыл мірять 35 - 41 цм. Тїло мать приземисте, довшы ногы, куртый шпіцятый дзёбак і релатівно выразне зафарблїня. Мать сивобурый хырбет, крыла і тимя, білый бріх, помаранчовы ногы, тмаву смугу через око і грудь, выразнїшу тонку смужку коло ока. Обі поглавя ся фарбов не різнять, молоды птахы мають простїше зафарблїня і од дорослых їх можеме розознати легко подля світло бурой, часто недокінченой смугы на груди і сивожовто зафарбленых ніг. 

== Росшырїня ==

Ржанка берегівка є росшыреный і чіселный вид, котрого популація рахує на 410 - 540 000 екземпларів. Гнїздить передовшыткым коло северного побережа [[Европа|европского]] і [[Азія|азійского контінента]], в [[Ґроньско|Ґроньску]] і на северовыходї [[Канада|Канады]]. Часточно є перелїтный, европскы птахы свої гнїзда опущають в меджах міджі [[авґуст]]ом аж [[септембер|септембром]] і міґрують южным напрямом аж по южны побережа далекого [[Африка|африцького контінента]].

== Еколоґія ==

Стримує ся єднотливо, часто є зазначеный в притомности іншых видів [[прибережны птахы|прибережных птахів]]. Страву глядать звычайно на болотистых і пісковых берегах вод, жере переважно малы гробакы, слимакы і червы. Озывать ся характерістічным „туіп“.

Ржанка берегівка гнїздить на земли на пісковім або багнистім підкладї. Кладе 3-5 легко жовткавых яєць з тмавыма фляками, на котрых сидять черяво обоми родічі приближно 23-26 днїв. В часї гнїздїня суть обоми родічі і нехранены яйця дуже зранительны, зато ржанка берегівка выужывать про одлаканя предаторів од гнїзда внимаву методу. В припадї, же ся к гнїзду ближыть предатор, єден з родічів швыдко одбігне гнїзда, голосно ґрявчіть, сімулує неспособность лїтаня і увагу предатора на ся оберне. В достаточній оддалености од гнїзда взлїтне і о дашто шізнїше ся знову верне до свого гнїзда.

== Референції ==
{{Sisterlinks
|commons=Charadrius hiaticula
|species=Charadrius hiaticula}}
{{Переклад|cs|Kulík písečný|7337502}}
{{Стыржень}}
[[Катеґорія:Ржанковы]]
[[Катеґорія:Птаство Підкарпатьской Руси]]

[[ceb:Charadrius hiaticula]]
[[fa:سلیم طوقی]]
[[vi:Charadrius hiaticula]]
