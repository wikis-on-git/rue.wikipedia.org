[[Файл:Larus-fuscus-taxbox.jpg|thumb|right|Мева оселедцёва]]
'''Мева оселедцёва''' (''Larus fuscus'') є великый, переважно морьскый [[птах]] з [[родина (біолоґія)|родины]] [[мевовы]]х.

Належыть міджі великы виды мев, росте до 48 - 56 цм, важыть 550 - 1180 ґ і в роспятю крыл мать 117 - 134 цм. Мать силно будоване тїло, релатівно довгый хвіст і довгы узкы крыла. Зверьха є звычайно тмава, сива аж скоро чорна, часто із синявым надыхом, кінцї крыл суть тмавы, їх краї, хвіст, бріх, грудь і голову мать білы. Ногы суть тыж як міцный дзёбак жовты, на дзёбаку є навыше выразный великый червеный фляк. 
[[Файл:Lesser Black-backed Gull 3.jpg|left|thumb|Мева летить.]]
[[Файл:Larus fuscus graellsii1.jpg|left|thumb|Пар мев оселедцёвый на морьскім берегу (впередї є молодый, піля нёго дорослый птах).]]
Обидва поглавя ся фарбов не одрізняють, молоды птахы мають тыж як у векшыны другых видів мев буры крыла і хырбет, тмаве зафарблїня на хвостї, счасти сиве піря на голові і ружовы ногы.

Мева оселедцёва чісленно гнїздить при [[Европа|европскім]] побережу [[Атлантічный океан|Атлантічного океана]]. Зимуючій ареал росшырїня є значно россяглый і роспространять ся на россяглій теріторії в меджах од брітаньскых островів в [[северна Европа|северній Европі]] аж по [[западна Африка|запад африцького контінента]]. Через зиму є реґуларно зазначеный аж в [[Северна Америка|Северній Америцї]], де прилїтають правдоподобно екземпларї з [[Ісланд]]у.

Через лїто ся стримує переважно на морьскых берегах, часто єй годен відїти і на шырім морю. В зимі во внутроземных областях преферує векшы водны плохы, особливо водоємы, озера або рікы. Векшыну ёго стравы творять малы аж середнї рыбы, вшелиякы морьскы і солодководны слимакы, хробакы ці глисты. Часто атакує і меншы водяны птахы і краде їм уловкы або слїдує рыбарьскы шыфы, на котрых жере решы поїманых рыб. Озывать ся подобно як [[срибляста мева]], мать але выразно глубшый голос.

Гнїздить в чісленых колоніях. Брыдке гнїздо собі ставлять на земли або на скалах. великость звычайной зношкы чінить 3 яйця, на котрых черяво сидять обоми родічі дас 24 - 27 днїв.

== Жрідла ==
{{Переклад|cs|Racek žlutonohý|7339502}}
* [http://www.biolib.cz/cz/taxon/id8697/ BioLib]
* Dungel J., Hudec, K. (2001): ''Atlas ptáků České a Slovenské republiky''; str. 128. Academia, Praha. ISBN 978-80-200-0927-2 

{{Стыржень}}

[[Катеґорія:Мевовы]]
[[Катеґорія:Птаство Підкарпатьской Руси]]

[[be:Клуша]]
[[bg:Малка черногърба чайка]]
[[br:Gouelan kein du]]
[[ca:Gavià fosc]]
[[ceb:Larus fuscus]]
[[cs:Racek žlutonohý]]
[[cy:Gwylan Gefnddu Leiaf]]
[[de:Heringsmöwe]]
[[en:Lesser Black-backed Gull]]
[[eo:Malhela mevo]]
[[es:Larus fuscus]]
[[et:Tõmmukajakas]]
[[eu:Kaio ilun]]
[[fi:Selkälokki]]
[[fo:Likka]]
[[fr:Goéland brun]]
[[frr:Hiarangskub]]
[[gl:Gaivota escura]]
[[hu:Heringsirály]]
[[is:Sílamáfur]]
[[it:Larus fuscus]]
[[ja:ニシセグロカモメ]]
[[kk:Көк шағала]]
[[lt:Silkinis kiras]]
[[nl:Kleine mantelmeeuw]]
[[nn:Sildemåse]]
[[no:Sildemåke]]
[[pl:Mewa żółtonoga]]
[[pms:Larus fuscus]]
[[pnb:نکا کالی کنڈ آلا گل]]
[[pt:Gaivota-de-asa-escura]]
[[ru:Клуша]]
[[se:Sildegáiru]]
[[simple:Lesser Black-backed Gull]]
[[sv:Silltrut]]
[[tr:Kara sırtlı martı]]
[[uk:Мартин чорнокрилий]]
[[vi:Larus fuscus]]
[[zh:小黑背鷗]]
