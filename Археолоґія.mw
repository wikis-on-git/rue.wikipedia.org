'''Археолоґія''' (ґрец. αρχαιος — стародавный, λογος — слово) — наука, што пояснює історію людьской громады на основі памяток камняного, мідяного (бронзового), желїзного віка і пізнїшых часів. У контрастї з історіов ся занимать матеріалнов културов. Цілём археолоґії є познати минулы подїї людьскых комуніт і штруктуру їх справованя - културу. Належыть до тых пару науковым дісціплінам, котры суть способны інтерпретовати минуле людства з часїв перед хоснованём [[писмо|писма]], але тыж про порозуміня пізнїшым громадам.

Окрем археолоґії ся подобным цїлям венують і іншы науковы области [[антрополоґія|антрополоґії]], особливо [[културна антрополоґія|културной]] і [[соціална антрополоґія|соціалной антрополоґії]] і [[фізічна антрополоґія|фізічной антрополоґії]]. Міджі далшы дісціпліны помагаючі археолоґії належыть [[палеонтолоґія]], [[ґеолоґія]], [[історіоґрафія]], [[палеоеколоґія]] ітд.

Сама археолоґія ся дїлить на дакілько підобластей, дефінованых або добов або шпеціфічнов темов, котрым ся тота ці тамта підобласть занимать, напр.: [[правіка археолоґія]], [[класічна археолоґія]], [[середовіка археолоґія]], [[церьковна археолоґія]], [[археолоґія країны]] а або шпеціалныма методами, котры поужывать напр. [[експеріментална археолоґія]], [[летецька археолоґія]] ітд.

== Методы дослїджованя ==

Археолоґія ся намагать основати свої тверджіня на базї тзв. [[Археолоґічне жрідло|археолоґічных жрідел]]. На їх добываня ся векшынов волить поступ [[дештруктівне археолоґічне дослїджованя|дештруктівного археолоґічного дослїджованя]], т.є. обзераня місця, проведжіня [[Археолоґічна выкопавка|археолоґічных выкопавок]], дескріпція условій найджіня - аналіза, сінтеза і слїдуюче выводжіня резултатів - інтерпретація. Теренова документація і выслїдкы лабораторной аналізы творять основну часть археолоґічной документації. 

Далшов археолоґічнов методов є тзв. [[недештруктівна археолоґія]], коли справила не доходить к будьякому (або лем мінімалному) нарушаню терена і археолоґічных сітуацій. Хоснує ся наприклад еропланове знимкованя при гляданю [[антропоґенный|антропоґенного]] релъєфа країны, або шпеціалізованых детекторів на гляданя фізікалных ці хемічных аномалій даной [[Археолоґічна локаліта|локаліты]]. Недештруктівна археолоґія ся дасть схосновати на місцях, де не годен з хоцьякой прічіны учініти [[дештруктівне археолоґічне дослїджованя]]. 

Обидва тоты способы археолоґічного дослїджованя ся взаємно доповнюють, каждый приносить іншый і в істых напрямах інакше обмедженый вид інформацій.

==Референції==
{{Переклад|cs|Archeologie|7511881}}
{{Стыржень}}
[[Катеґорія:Гуманітны і соціалны наукы]]
[[Катеґорія:Археолоґія]]
