'''Приназывниками''' ся называють неповнозначны незмінны [[Слово|слова]], служачі на выражіня різнородных одношінь [[Назывникы|назывників]], [[Містоназывникы|містоназывників]] і [[Чісловникы|чісловників]] у непрямых падах к іншым словам.

Приназывникы стоять все перед тым [[Мена|меном]], з котрым ся вяжуть: ''выйти'' '''з''' ''хыжы'', ''пришов'' '''міджі''' ''людей'', ''дївча'' '''із''' ''валалу'', ''положыв'' '''на''' ''стіл'', ''стоїть'' '''за''' ''стїнов'', ''лежав'' '''під''' ''орїхом'' і т. д.

З прикладів видно, же приназывникы придають або доповнюють різнородне значіня непрямых
падів (просторове, часове, прічінне, цїлёве, порівнуюче, способове і др.).

'''Подля свого походжіня''' ся приназывникы дїлять на '''неодводжены''' (прімарны) і '''одводжены''' (секундарны). '''Подля своёй штруктуры''' ся приназывникы дїлять на '''просты''' і '''зложены'''.

К '''неодводженым''' односиме тоты приназывникы, што суть стародавны і стратили своє споїня із словами свого походжіня, напр.: ''о, од, без, в, над, до, за, к, ід, з, із, по'' і ін.

К '''одводженым''' односиме приназывникы, што взникли од форм повнозначных слов по стратї
свого первістного значіня, напр.: ''коло, подля, перед і т. д., а тыж такы, што ся ужывають в двоякім значіню, напр.: близко, навколо, спереду, зднука'' і др.

'''Приклады вязаня (споёваня) приназывників з непрямыма падами:'''
– '''з [[ґенітів|ґенітівом]]''': ''без, близко, до, з (зо), за, коло, од, подля, проти/проти, серед, спід, споза, у, окрем, вздовж, мімо, пля/попля, сперед, простів, із-за'' і др.;
– '''з датівом''': ''к (ку)'', ід;
– '''з акузатівом''': ''за, на, над, міджі, поміджі, по, поза, попід, про, через, в/во, о, під, през, понад,кріз, попід, зміджі, споміджі;''
– '''з локалом''': ''в, на, о, по, попри, при'';
– '''з інштрументалом:''' ''з, за, із, над, міджі, перед, під/підо, долов/долї, горї.''
