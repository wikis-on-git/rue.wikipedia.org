[[Файл:Prikra severná strana ZeliPV.jpg|right|thumb|Деревяна церьков архангела Михаила, народна културна памятка]]
[[Файл:Cerkov svateho Michala archanjela Príkra ZeliPV.JPG|right|thumb|Церьков Архангела Михаила в Прикрій зо западу.]]
'''Церьков Архангела Михаила''' є ґрекокатолицька деревяна [[церьков]] в селї [[Прикра]]. Є [[Народна културна памятка|народнов културнов памятков]]<ref>[http://www.pamiatky.sk/pamiatky/fondy/nehnutelne-pamiatky/?a=nehnutelne&dj=712&id=235 Karta NKP]</ref> од року [[1968]].

Храм быв за датованём на порталї збудованый в роцї [[1777]] як тридїлна зрубова будова вонка хранена вертікалныма [[дочка]]ми.  Стоїть на вывышеных камяных підвалинах, котры вырївновають схыл терену западным напрямом. Вступ до переднёй сїнї є зо [[запад]]ной стороны. Незвычайным елементом є перекрытя стрїховых просторїв міджі вежов і навов і міджі навов і святынёв. Церьков была рештаврована в року 1902 і в роках 1946-1947. Сучасный влгяд є резултатом реконштрукчных прац в роках 2001 – 2002. Частёв інтерьєру суть штири [[рококо]]вы світникы з другой половины 18. стороча.

== Бабінець ==
Передня сїнь храму (бабінець) творить підвежа, котре є гармонічно вчленене до будовы сакралного обєкту. Самоносна вежа є триступнёва, штириуглова ігланова зрїзана [[купола]] над святынёв і над навов суть закінчены малыма [[барок]]овыма цібульками, на котрых суть уміщены кованы желїзны кресты. Пірамідална стрїха сакралного обєкту і вежа суть покрыты шындлями. Зруб і дві верьхнї штокы вежы суть вертікалны оплащены дочками і лиштами.

== Іконостас ==
[[Іконостас]] походить з другой половины 18. стороча. Є деревяный, поліхромованый, зо штирома рядми ікон і царьскых ворот, спарадженых рїзбов і мальбов. Дакотры іконы суть зо 17. стороча.

В першім, головнім рядї ікон, суть іконы святого єпіскопа Миколая, патрона выходной церькви, [[Богородиця Годеґетріа|Богородицї Годеґетрії]], указователькы дорогы у тварї ґрецькы стоячой мадоны з дїтятём сїдячім на лївій руцї, [[Ісус]]ом Хрістом і св. архангелом Михаилом. [[Дяк]]оньскы ворота не суть осаджены дверьным крылом. [[Царь]]скы двокрыловы ворота обсягують шість медайлонів, на котрых суть штироє евангелісты і образы Звістованя. В другім рядї суть зображіня головных свят ґрекокатолицькой церькви в серединї з іконов Послїднёй вечерї. Третїй ряд творять [[ікона|ikony]] [[апостол]]ів в серединї з іконов Ісуса Хріста Пантократора. Хрістос благословить правов руков людей доброй волї і над головов мать ауроелу. Четвертый ряд составленый з десятёх медайлонів зо зображіным пророків. Верьх іконостасу творить ікона Роспятя. По бокох суть поставы Богородицї і св. євангелісту Йоана. Є ту і ікона св. єпіскопа Миколая зо 16. стороча патрона выходной церькви.

На олтарю здобеным рокаём є скринёвый богостанок і ікона Роспятя. Інтересны суть іконы ''Вераікон'', удайный обтиск Хрістового лица на полотняній хустцї, зо зображіным св. Михаила, св. Миколая зо 17. стороча.

== Дзвоны ==
Храм мав спочатку три [[дзвін|дзвоны]], з того єден з вагов 200кґ. Угорьска штатна міц в роцї 1915 два дзвоны, найменшый і найвекшый, дала звісити і поужыла їх на воєньскы цілї. Днесь суть у вежі завішены тыж три дзвоны, з того єден з року 1759. Два дзвоны были доповнены в 20. роках 20. стороча, на котры ся вызберали фінанчнов збірков жытелї села. 

== Література ==
* ''Drevené gréckokatolícke chrámy na východnom Slovensku. Svidník a okolie.'' Prešov : PETRA n.o., 2007, s. 126-135: "PRÍKRA, Gréckokatolícky chrám sv. archanjela Michala z roku 1777, NKP". ISBN 978-80-8099-010-7.
* Syrový, B.: Architektura, Oborové endyklopedie SNTL., SNTL, Praha 1973.
* Herout, Jaroslav: Slabikář návštěvníků památek, Naše vojsko, 1980.
* Baleka, Jan: Výtvarné umění malířství/sochřství/grafika. Výkladový slovník academia. Praha 1997.
*Dudáš M. a kol.: Drevené kostoly. Edícia Kultúrne Krásy Slovenska. Vyd. Dajama, Bratislava, 2007 (ISBN 80-89226-14-0).
* Dejiny ruského umenia, Bratislava, Pallas 1977, str. 83.
* Koch Wilfried: Malý lexikon architektúry, Tatran Bratislava 1975, str. 209
== Референції ==
<references/>

{{commons|Category:Temple of St Michael, Príkra}}

== Екстерны одказы ==
* [http://drevenechramy.sk/drevene-chramy/svidnik-a-okolie/prikra/ Прикра, Церьков Архангела Михаила, 1777, НКП]
[[Катеґорія:Ґрекокатолицькы деревяны храмы|Архангела Михаила (Прикра)]]

[[sk:Chrám svätého Michala Archanjela (Príkra)]]
