[[Файл:Oriole_2.jpg|thumb|right|Oriole_2.jpg|Івовга]]
'''Івовга''' (''Oriolus oriolus'') є [[птах]] з родины івовговых великости [[кос]]а.

== Опис ==
[[Самець]] мать выразно жовте зафарблїня тїла в контрастї з чорнов фарбов крыл і хвоста. Дзёбак є червеный, коло ока є чорный фляк. Саміця є невыразно зафарблена, їй тїло є на хырбетї оливов зелене, спід тїла є сивый з поздовжныма смужками. Молоды екземплары суть на сподї білы і слабо смужкованы, крыловы пірка мають світлый лем. 
* вага: 50-80 ґ
* довжка тїла: 23-25 цм
* роспятя крыл: 14-16 цм

== Способ жывота ==
Івовга є перелїтный [[вид (біолоґія)|вид]], котрый до [[Середня Европа|Середнёй Европы]] прилїтавать на граніцї апріля і мая. Зимовища европскых популацій ся находять в южній і юговыходній Африцї. Росшырена є найчастїше єднотливо, в світлых листяных лїсях, садах ітд. Гнїздїня започінать кінцём мая. Гнїздить лем до надморьской вышкы 600 м. н. м., гнїздо сплїтать з травы в корунах стормів, у вілцї дакотрого конаря. Саміця кладе 3-5 яєць з пару чорныма фляками. При інкубації ся черяють обомі родічі. По двох тыжднях ся лягнуть молодята, котры о далшых 14 днїв вылїтають з гнїзда. На зимовища одлїтають початком септембра. 

== Страва ==
Різны безхырбетны жывотны і дужиновы плоды.
 
== Росшырїня ==
Правдоподобно ся в давнинї пошырёвали із середоморьскых країв напрямом на север. В сучасности є северна граніця ареалу в южній Шкандінавії. Проникла і до середнёй Азії, тамты популації зимують в Переднїй Індії. 

== Референції ==
{{Переклад|cs|Žluva hajní|7631059}}

==Література==
Dungel J., Hudec K.:''Atlas ptáků České a Slovenské republiky''. Academia, Praha, 2001.
Šťastný K., Bejček V., Hudec K.: ''Svět zvířat IV - Ptáci(1)''. Albatros, Praha, 1998.

{{Sisterlinks
|commons=Oriolus oriolus
|species=Oriolus oriolus}}

== Екстерны одказы ==
* [http://www.rozhlas.cz/hlas/pevci-p/_zprava/39939 Приклад голосу з проєкту Чеського розгласу Голос на каждый день]

[[Катеґорія:Івовговы]]
[[Катеґорія:Птаство Підкарпатьской Руси]]
