[[Файл:Black-headed Gull - Larus ridibundus - Hettumáfur.jpg|thumb|right|Мева рехотуса у свадьбянім шатї]]
'''Мева рехотуса''' ці тыж '''мева звычайна''' або '''хохотва''' (''Chroicocephalus ridibundus'') є найзвычайнїшый [[Европа|европскый]] представитель [[родина (біолоґія)|родины]] [[мевовы]]х. Є тіпічным жытелём [[море|морьскых]] і внутроземных побереж в [[Западна Европа|западній]], [[Северна Европа|северній]], [[Середня Европа|середнїй]] і [[Южна Европа|южній Европі]] і на великій теріторії [[Азія|Азії]].

== Опис ==
[[Файл:Black-headed Gull-Mindaugas Urbonas-8.jpg|left|thumb|200px|Мева рехотуса у простім (зимущнїм) шатї]]
[[Файл:Larus ridibundus (Marek Szczepanek).jpg|left|thumb|200px|Молодый птах]]
Мева рехотуса належыть із своёв довжков 35–38 цм і вагов коло 260–350 ґ міджі малы виды мев. Мать тонке тїло, помаранчовы аж червены ногы, білый бріх, хвіст і шыю, крыла зверьха сивы, з переважно чорныма кінцями, през зиму і білу голову з мінімално єдным чорным фляком за оком. В лїтї є про ню тіпічне чоколадово буре піря на голові, котре помалы з приходом зимы счезне. Обидва поглявя суть зафарбены так само. Молоды птахы мають буры крыла, тмавый хвіст і в лїтї менше видительне буре піря на голові. 

== Хованя ==

Мева рехотуса ся жывить подобнов стравов як другы мевы. Через лїто глядать дрібны безхырбетны (глисты, хробакы), ці даколи і части рослин, в зимі пак передовшыткым одпадкы, але не одвергне ани страву, котру му понукають люде. 

Мева рехотуса належыть к досправды голосным ржанковым птахам. Їй голос ся але рехотаню барз не подобать. Найчастїше у нёго можеме чути храпляве „крррєе“, „кік“ або „кікікік“, котрым ся озывать, як глядать страву.

== Гнїздїня ==

Гнїздить многораз і у великых колоніях в мочарях або терстинї. Гнїздо, котре є уміщене на земли, творить рослиновый матеріал міджі рідков веґетаціов або на траві. [[Саміця]] до нёго міджі [[апріль|апрілём]] і [[юн]]ом кладе звычайно 3 брудно білы аж зеленкавы яйця, на котрых сидить 20-24 днїв. Гнїздова старостливость тырвать 35-42 днїв і молодята досягують поглавной доролости аж по двох роках жывота.

== Росшырїня ==
Мева рехотуса гнїздить в мірнім кліматічнім пасмі Европы і Азії од Великой Брітанії аж по Камчатку. В 20. сторочу росшырив свій ареал к западу - загнїздив на Ісландї ([[1911]]), в Ґронску ([[1969]]) а в роцї [[1977]] в [[Канада|Канадї]], де теперь гнїздить на атлантічным побережу западно од Квебека. Популації суть счасти тырвалы, часть птахів міґрує перезимовати на юг на атлантічне побережа Европы і до области Середоземного моря, азійскы популації на северных берегах Тихого океана. Менше чіслено зимують в [[Африка|Африцї]] северно ровника. Рідко, але реґуларно зимує в области Карібского моря, заблуджены птахы ся нашли аж в северній Австралії, южній Африцї і на Гавайскых островах.

== Ґалерія ==
<gallery>
Файл:Lachmöwe (Larus ridibundus) 3.jpg|Мева рехотуса
Файл:Taistelevat lokit E adjusted.jpg|Мева рехотуса
Файл:Black-headed Gull - St James 27s Park 2C London - Nov 2006 edit2.jpg|Мева рехотуса
Файл:Black-headed Gull-Mindaugas Urbonas-10.jpg|Мева рехотуса
Файл:Larus ridibundus nest with eggs.jpg|Яїчка мевы рехотусы
Файл:Larus ridibundus2.jpg|Мева рехотуса
Файл:Larus ridibundus winter.jpg|Мева рехотуса
Файл:Harderwijk Dolfinarium Larus ridibundus Kokmeeuw.JPG|Мева рехотуса
</gallery>

== Референції ==
{{commons|Larus ridibundus}}
<references />
{{Переклад|cs|Racek chechtavý|7378901}}
=== Екстерны одказы ===
* [http://www.enviweb.cz/?env=priroda_archiv_djeha Голос про тот день]
* [http://www.iucnredlist.org/search/details.php/49237/all Червеный список]

{{Стыржень}}

[[Катеґорія:Мевовы]]
[[Катеґорія:Птаство Підкарпатьской Руси]]

[[als:Lachmöwe]]
[[ar:نورس أسود الرأس]]
[[bg:Речна чайка]]
[[br:Gouelanig maskl du]]
[[ca:Gavina vulgar]]
[[ceb:Larus ridibundus]]
[[cs:Racek chechtavý]]
[[csb:Czirka]]
[[cv:Чарлăк]]
[[cy:Gwylan Benddu]]
[[da:Hættemåge]]
[[de:Lachmöwe]]
[[dv:ބޯކަޅު ގޮހޮރުކޭ]]
[[en:Black-headed Gull]]
[[eo:Ridmevo]]
[[es:Chroicocephalus ridibundus]]
[[et:Naerukajakas]]
[[eu:Antxeta mokogorri]]
[[fa:کاکایی سرسیاه]]
[[fi:Naurulokki]]
[[fo:Fransaterna]]
[[fr:Mouette rieuse]]
[[frr:Suarthoodet kub]]
[[fy:Kob]]
[[ga:Sléibhín]]
[[gl:Gaivota chorona]]
[[he:שחף אגמים]]
[[hu:Dankasirály]]
[[is:Hettumáfur]]
[[it:Chroicocephalus ridibundus]]
[[ja:ユリカモメ]]
[[ka:ტბის თოლია]]
[[lt:Rudagalvis kiras]]
[[lv:Lielais ķīris]]
[[mk:Езерски галеб]]
[[ml:ചെറിയ കടൽകാക്ക]]
[[ms:Burung Camar Topeng Hitam]]
[[nl:Kokmeeuw]]
[[nn:Hettemåse]]
[[no:Hettemåke]]
[[pcd:Miaule]]
[[pl:Mewa śmieszka]]
[[pms:Larus ridibundus]]
[[pnb:کالے سر آلا گل]]
[[pt:Guincho-comum]]
[[ru:Озёрная чайка]]
[[sah:Хара баттах]]
[[se:Gahperbáiski]]
[[sk:Čajka smejivá]]
[[sv:Skrattmås]]
[[tr:Karabaş martı]]
[[uk:Мартин звичайний]]
[[vi:Chroicocephalus ridibundus]]
[[vls:Kokmêeuwe]]
[[zh:红嘴鸥]]
