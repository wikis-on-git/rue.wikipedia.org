[[Файл:GLO1 Homo sapiens.gif|thumb|300px|right|Лудьска [[ґліоксілаза І]] є ензім з ґрупы [[ліаза|ліаз]]. В молекулї домінують [[протеін]]овы ланцы, але навеце суть ёго частёв два іонты [[зінок|зінку]] (фіаловы) і [[інгібітор|інгібічно]] дїячій реґулатор [[гексілґлутатгіон|''С''-гексілґлутатгіон]]]]
'''Ензім''' є простый ці зложеный [[протеін]] з [[каталізатор|каталітічнов]] актівітов. Ензімы становлюють характер і швыдкость хемічных реакцій і керують векшыну біохемічных процесів в тїлї вшыткых жывых творів враховано чоловіка. [[Наука]] о ензім ся зове [[ензімолоґія]] і розвивать ся передовшыткым од [[19. стороча]], коли люде зачали внимати процесы, котры выникають напр. при [[травлїня|травлїню]] їдла. 

Основнов компонентов ензімів суть [[протеін]]ы, на котры ся дуже часто вяжуть далшы додатковы молекулы знамы як [[кофактор]]ы або [[протетічна ґрупа|протетічны ґрупы]], котры мають участь на каталізї. Сама ензіматічна реакція проходить звычайно в тзв. [[актівне місце|актівнім місцї]] ензімів. Ензімів є дуже велё і годен їх класіфіковати до шестёх ґруп: [[оксідоредуктаза|оксідоредуктазы]], [[Трансфераза|трансферазы]], [[Гідролаза|гідролазы]], [[Ліаза|ліазы]], [[Ізомераза|ізомеразы]] і [[Ліґаза|ліґазы]]. Вшыткы мають сполочну каталітічну функцію; знижують [[Ґіббсова енерґія|енерґетічну барьєру]] (ΔG) потребну на учінїня реакції. Ензімы обще суть выразно шпеціфічны і обычайно переміняють єден або дакілько мало субстратів, а то єдным дефінованым способом. Актівіта ензімів, заключена в овпливнїню швыдкости хемічных реакцій знижованём їх актівачной енерґії, залежыть головно на концентрації субстратів, теплотї, [[кислота|pH]] і притомности [[актіватор]]ів і [[інгібітор]]ів. Цїла шора ензімів уж нашла практічне схоснованя і в промыслї і дослїджованю.
