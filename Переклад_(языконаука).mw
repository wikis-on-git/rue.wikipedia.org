'''Переклад''' є писемный перевод тексту з єдного языка до другого, ці уж іде о текст [[уменя|умелецькый]], одборный, популарно-науковый, адміністратівный, [[реліґія|реліґійный]], мануал на хоснованя апарату іпод. У умелецькім перекладї є важный перевод нелем обсягу, але і [[Естетіка|естетічных]] годнот тексту і індівідуалного штілу автора. У остатнїх видів перекладу переважує потреба на точность і зрозумілость. 

Перекладатель звычайно перекладать з чуджого языка до свого материньского. Потребує высше знаня обидвох языків, окрім того і знаня [[Лінґвістіка|лінґвістікы]], [[Штілістіка|штілістікы]], [[Літературна наука|літературной теорії]] і [[теорія перекладу|теорію перекладу]], припадно [[Історія перекладу|історію перекладу]].

Науковым дослїджованём в области перекладу (і тлумачіня) ся занимать наукова область [[транслатолоґія]].

== Три виды перекладу ==

Хоць найчастїша форма перекладу є перевод міджі двома чуджіма языками, годен в прінціпі розлишовати три виды перекладу (подля [[Роман Джакобсон|Романа Джакобсона]]):

* ''інтерліґвалный'', т.є. міджіязыковый – найзнаміша форма перекладу
* ''інтралінґвалный'', т.є. внутроязыковый – перевод в рамках єдного языка, наприклад модернізація старого тексту, котрый бы про днешнёго чітателя не быв зрозумілый
* ''інтерсеміотічный'', т.є. міджізнаковый – перевод міджі різныма знаковыма сістемами, наприклад при філмовій адаптації роману
==Референції==
{{Переклад|cs|Překlad|7073075}}
[[Катеґорія:Транслатолоґія]]

[[yi:אפטייטש]]
