[[Файл:Eagle.owl.arp.750pix.jpg|thumb|right|Пугач]]
'''Пугач''' (''Bubo bubo'') є великый ночный птах з [[Родина (біолоґія)|родины]] [[сововы]]х. Є найвекшов жыючов [[совы|совов]]. Часто го прозывають '''краль ночі'''.

== Росшырїня ==
Пугаю є росшыреный скоро в цїлій [[Европа|Европі]] (з выїмков [[Брітаньскы островы|Брітаньскых островів]] северозападной [[Франція|Франції]] і северной Шкандінавії, в северозападній [[Африка|Африцї]] (середоморьскы области [[Алжірьско|Алжірьска]] і [[Мароко|Марока]]) і в значній части [[Азія|Азії]] (мімо северных і южных областей).

== Становища ==
Находить ся всягды, де мать вгодны условія про [[гнїздїня]] а [[лов]]. З облюбов населює каменисты збоча, розвалины з лїсами в околицї. Даколи але обывать і области без скал, пак жыє в дутинах стромів ці опущеных гнїздах хищів.

== Взгляд ==
Пугач є великый птах, векшый як [[каня лїсова]], але з другого бока явно меншый як наприклад [[беркут]]. [[Саміця|Саміцї]] суть тяжшы як [[самець|самцї]] і мають векше роспятя крыл.<ref>Jaroslav Červený a kol.: Ottova encyklopedie: Myslivost; Ottovo nakladatelství, Praha 2010; ISBN 978-80-7360-895-8 (стр. 218)</ref> Довжка тїла у дорослых екземпларів колыше міджі 60–70&nbsp;цм, роспятя крыл у дорослых може быти коло 170&nbsp;цм. Вага є звычайно міджі 1800–3000&nbsp;ґ, особливо великы екземплары але досягують аж вагы через 4&nbsp;кґ.

Сілуету сидячого пугача лем тяжко годен поплести, бо на голові мать з пірок выразны рушанливы хвостикы припоминаючі ушка (зато ся му гварить ''ушаста сова''). В звязку з ёго великостёв іде о релатівно єднозначно роспознаваючій ознак. Фарба є значно промінлива, обще зверьха жовто(помаранчово-арджаво)бура з тмавобурыма фляками, на бріху світлишый надых з выразным поздовжным тмавым флякованём і мягкым перечным марморованём. В области шыї і коло дзёбака є піря світлише аж біле. Дуговка є огнёво помаранчова. Ногы і персты суть зароснуты мягкыма, справила жовтобурыма аж арджавыма пірками. Молодята суть зароснуты наперед мягкым жовтобілым пороховым пірём, по опірїню мають тмавшы фарбы і кресбы.

== Етолоґія ==
[[Файл:Uhu im Flug.jpg|thumb|Пугач пронаслїдованый гайворонами]]
[[Файл:Uhu-3.jpg|thumb|Пугач в заятю.]]
Пугач є ночный птах і самотарьскый твор. Тыж як і другы совы лїтать дуже тихо і черять махаве лїтаня з плахтїнём. Як є вырушеный і не мать можливость розумного уступу, надувать ся, чеперить піря і грозиво сычіть. Ловить в ночі в россяглим ревірї в округу аж 15 км навколо гнїзда і барз не выберать. Жертвов суть переважнё мышы, заяцї, краликы і далшы дрібны ссавцї, але не одвергне ани сплячі птахы (враховано [[хищі]]в), з пасіов ловить [[їжак]]ы. 

Пугач ся мусить поставити значному неприятельству з ряду денных птахів, особливо хищів і гайворонів, котры го через день стечено нападують, такой як го збачать. 

== Розмножованя ==
Почінаювші зимов сі пугач значкує теріторію выразным гуу-гуу, обчас го прокладать і іншым звуками, котры можуть припоминати чудный регот. Саміця гукать глубшым тоном як самець. Пугачі вытворяють стабілны пары з великов вірностёв к гнїздищу. Звычайно мають в єдній области дакілько гнїзд, котры поступно черяють. Справила зіставають вірны і гнїздям, з котрых їм были одобраты молодята.

Кінцём марца або початком апріля зношать саміця 2-5 скоро куляты, чісто білы яйця. Даколи лежать на волнім пространстві міджі камінями на небарз прикрых збочах, другыраз суть скрыты під перевісом і суть і припады перебратя гнїзд хищів высоко в скалах ці на стромах. Саміця на них сидить і стережыть, самець єй кормить (обычайно але жертву не передасть прямо в гнїздї). Час сиджіня на яйцях тырвать 31-36 днїв. Молодята ся лягнуть асі по 35 днях. Стары їх кормлять, саміцї пак хранять перед непогодов. Поступом часу ся молодята розлїзають дале по околицї, по 6 тыжднях ся уж барз в гнїздї не стримують і поступно ся розходжають. Добрыма лїтачами ся ставають у віку 100 днїв. Звычайно суть молодята достаточно засобены стравов. 

Як прийдуть пугачі о яйця, справила загнїздять знову, як стратять молодята, векшынов уж знову не гнїздять. Парадоском є, же хоць пугач є найвекша сова, выбрати ёго гнїздо є досправды просте. Матїрь ся правда грозиво поставить, сычіть і надувать ся, але як то чоловіка не одрадить, дасть ся на швыдкый уступ і здалека смутно гукать. На роздїл од меншых сововых, котры свої яйця фанатічно хранять проти хоцьякому атакерови, в тім чіслї і чоловіка.

== Екстерны одказы ==
* [http://www.rozhlas.cz/hlas/sovy/_zprava/18771 приклад голосу в проєктї Чеського розгласу Голос на сесь день]

{{Commons|Bubo bubo}}

== Референції ==
<references />
{{Переклад|cs|Výr velký|7524080}}

[[Катеґорія:Сововы]]
[[Катеґорія:Птаство Підкарпатьской Руси]]

{{Link FA|de}}

[[als:Uhu]]
[[ar:بعفة]]
[[az:Adi yapalaq]]
[[ba:Өкө]]
[[bar:Auf]]
[[be:Пугач]]
[[be-x-old:Пугач]]
[[bg:Бухал]]
[[br:Toud meur]]
[[ca:Duc (ocell)]]
[[ceb:Bubo bubo]]
[[cs:Výr velký]]
[[cv:Ӳхĕ]]
[[da:Stor hornugle]]
[[de:Uhu]]
[[en:Eurasian Eagle-Owl]]
[[eo:Gufo]]
[[es:Bubo bubo]]
[[et:Kassikakk]]
[[eu:Hontz handi]]
[[fa:شاه‌بوف]]
[[fi:Huuhkaja]]
[[fr:Hibou grand-duc]]
[[fy:Oehoe]]
[[gl:Bufo real]]
[[he:אוח מצוי]]
[[hu:Uhu]]
[[io:Gufo]]
[[it:Bubo bubo]]
[[ja:ワシミミズク]]
[[kk:Үкі]]
[[kn:ಕೊಂಬಿನ ಗೂಬೆ]]
[[ko:수리부엉이]]
[[koi:Сюзь]]
[[ku:Şakund]]
[[lb:Uhu]]
[[lt:Didysis apuokas]]
[[mk:Був]]
[[mn:Эгэл шар шувуу]]
[[mrj:Ӱнгӹ]]
[[myv:Булдыгай]]
[[nl:Oehoe]]
[[no:Hubro]]
[[pl:Puchacz zwyczajny]]
[[pt:Bufo-real]]
[[ru:Филин]]
[[sah:Модьугу]]
[[se:Lidnu]]
[[sk:Výr skalný]]
[[sl:Velika uharica]]
[[sv:Berguv]]
[[tr:Bayağı puhu]]
[[uk:Пугач звичайний]]
[[vep:Hübj]]
[[vi:Bubo bubo]]
[[zh:雕鸮]]
