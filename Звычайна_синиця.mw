[[Файл:Parus major m.jpg|thumb|right|Звычайна синиця]]
'''Звычайна синиця''' (''Parus major'') є наша найвекша і найросшыренїша [[синицёвы|синиця]]. Спочатку преферовала листяны лїсы, але днесь жыє тыж в&nbsp;парках і&nbsp;загородах і&nbsp;барз добрї ся навчіла выужывати близкость людей в свій проспіх. Звычайна синиця є релатівно выразно фарбена. Мать жовтый брішок з&nbsp;поздовжнов чорнов смужков, чорнов чапочков і&nbsp;чорне лемоване лице. Мать вшелиякы голосовы проявы а&nbsp;є цїлком добрым імітатором головів другых видів. В&nbsp;лїтї ся жывить хробаками, але в зимі мусить перейти на насїня з&nbsp;высокым обсягом туку, котры ся часто находять на кормитках (найлїпше [[сонячніця]]) і&nbsp;годны про них прилетїти аж на людьску руку. Дале ради конзумують різны шмалцї (напр. шмалець із скота) і&nbsp;в&nbsp;Анґліцьку ся прославили синицї тым, же ся навчіли кловати алумініовы верьшкы фляшок молока і дзёбати сметани під ним.

== Еколоґія ==
Звычайна синиця мать '''палеарктічне росшырїня''' (Европа, Азія і сервер Африкы) а дїлиме єй на три ґрупы підвидів (цїлком дас 20&nbsp;підвидів). Наша звычайна синиця европска (''P. major major'') обывать векшыну Европы і западну [[Сібірь]]. Особливо выглядавать листяны лїсы, але обявує ся і&nbsp;в&nbsp;шпильковых. Часто ся находить піля людьского обыстя в загородах, парках, садах ітд. 
[[Файл:Kjøttmeisegґ.jpg|left|thumb|Гнїздо з&nbsp;яєчками в&nbsp;гнїздовій будцї]]
Природне '''гнїздїня''' є в&nbsp;дутинах стромів, дуже часто обывають будькы, але суть барже приспособливы а&nbsp;годен їх найтит в&nbsp;дрывах, желїзных рулках, дутинах стїн, старых гнїздах сорок, але ай&nbsp;в&nbsp;земных дїрях. Гнїздо будують лем саміцї а&nbsp;пак до нёго зношають коло десять яєць. Яєчка важать дас 1,6&nbsp;ґ а&nbsp;суть червенобуро точкованы на білім підкладї. На яйцях сидить лем самічка, яку самець кормить. Довжа сиджиня є 12–16&nbsp;днїв, пак родічі 14–23&nbsp;днїв кормлять молодята на гнїздї а&nbsp;далщых 8–14&nbsp;днїв суть молодята кормлены по выведжіню з&nbsp;гнїзда. Звычайны синицї часто гнїздять двараз в&nbsp;єдній сезонї. Молодята оставають з&nbsp;родічами і&nbsp;через зиму а&nbsp;іщі в&nbsp;першім роцї жывота поглавно дозрївають. Найвысшый зазначеный вік быв асі 15&nbsp;років.

Через лїто ся жывить переважно '''стравов''' з жывых творів. Головну часть творять хробакы в різных вывоёвых штадіях. На осїнь а&nbsp;в&nbsp;зимі выглядавають олїёвы насїня сонячницї, бука, орїхы а даколи і&nbsp;насїня грабу. Може і&nbsp;оскіповати дужинаты плоды деревистых рослин, квітя або листя. Молодята суть кормлены переважно гусеніцями (ай&nbsp;через 80 %), павуками а&nbsp;різныма ларвами хробаків. Про свої молодята часто зоженуть 500&nbsp;кусів гусеніць денно, чім дуже успішно реґулують росшырїня шкодцїв. Страву зберають на конарях стромів і кряків, на земли а&nbsp;выїмково єй їмають при лїтаню.

Звычайна синиця є переважно сталый ці перелїтавый вид, часть популації орґанізує курты стягованя. З&nbsp;Польска, Україны а Нїмецька прилїтають на зиму до Чех, дакотры чеськы зясь одлїтають дале на юг.

== Опис ==
[[Файл:sykora_konadra2.jpg|left|thumb|Звычайна синиця]]
Звычайна синиця є велика асі як [[воробель]], але щіглкиша. Є то наша найвекша синиця, є 14&nbsp;цм довга а&nbsp;важыть 20&nbsp;ґ. Голову мать чорну, лем лиця і&nbsp;приуша суть білы. Чорна фарба продовжує і на грудь і&nbsp;зужує ся до чорной смужкы, як ся тягне через бріх (у&nbsp;саміць є тота смужка тонша і&nbsp;менше выразна). Хырбет є жовткавый аж зеленый, бріх жовтый, гудзіця а&nbsp;зверьхнї кровкы хвоста синёсивы, крыла суть тмаво синёсивы з невыразнов білов смугов. Дзёбак є міцный, кужелёвый а чорный. Молоды птахы суть блядшы а&nbsp;лиця мають жовткавы, дзёбак буросивый.

Лїтать вовнками і&nbsp;релатівно фрышно. Голос мать промінливый.

{{слуханя|назва_файлу=Parus major.ogg|тітулок=Звычайна синиця|попис=Награвка з голосом}}

{{Commons|Parus major}}

== Екстерны одказы ==
* [http://www.rozhlas.cz/hlas/pevci-p/_zprava/29553 Голос про сесь день Чеськый розглас]
* [http://www.priroda.cz/lexikon.php?detail=223 www.priroda.cz]
* [http://www.ptacisvet.cz/index.php?browser=nn&menutype=Reduced&special=None&action=Detail&skupina=Druh&detail=S%FDkora+ko%F2adra www.ptacisvet.cz]
* {{Google obrázky|Parus major|звычайны синицї}}
* [http://www.beleefdelente.nl/koolmees Онлайн вебкамеры в гнїздовій будцї]

== Референції==
<references />
{{Переклад|cs|Sýkora koňadra|7094643}}

[[Катеґорія:Синицёвы]]
[[Катеґорія:Птаство Підкарпатьской Руси]]

{{Link GA|en}}
{{Link FA|sv}}

[[bat-smg:Dėdliuojė zīlė]]
[[bg:Голям синигер]]
[[ca:Mallerenga carbonera]]
[[co:Ciattola capiniella]]
[[csb:Czibaba]]
[[cv:Пысăк кăсăя]]
[[cy:Titw Mawr]]
[[da:Musvit]]
[[de:Kohlmeise]]
[[en:Great Tit]]
[[eo:Granda paruo]]
[[es:Parus major]]
[[et:Rasvatihane]]
[[fi:Talitiainen]]
[[fo:Stórtíta]]
[[fr:Mésange charbonnière]]
[[frr:Tualagbitjer]]
[[fy:Blokmies]]
[[gl:Ferreiriño abelleiro]]
[[he:ירגזי מצוי]]
[[hu:Széncinege]]
[[is:Flotmeisa]]
[[it:Parus major]]
[[ja:シジュウカラ]]
[[ko:박새]]
[[lb:Schielmees]]
[[li:Biejemeis]]
[[lt:Didžioji zylė]]
[[mrj:Кӹсиӓ]]
[[nds-nl:Biejevreter]]
[[nl:Koolmees]]
[[nn:Kjøtmeis]]
[[no:Kjøttmeis]]
[[pcd:Imbezingue]]
[[pl:Sikora bogatka]]
[[pms:Parus major]]
[[pt:Chapim-real]]
[[ru:Большая синица]]
[[sah:Улахан чычып-чаап]]
[[sk:Sýkorka veľká]]
[[sl:Velika sinica]]
[[sr:Велика сеница]]
[[sv:Talgoxe]]
[[tr:Büyük baştankara]]
[[uk:Велика синиця]]
[[vls:Koolmêze]]
[[wa:Sissideu]]
[[zh:大山雀]]
