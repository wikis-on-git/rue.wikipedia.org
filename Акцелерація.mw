'''Акцелерація''' ці '''прискорїня''' є характерістіка [[Механічне рушаня|рушаня]], яка пописує, якым способом ся мінить [[Швыдкость (механіка)|швыдкость]] [[тїлесо|тїлеса]] ([[матеріалный пункт]]) в [[час]]ї.

Акцелерація є [[вектор|векторова]] [[фізікална величіна]], бо удавать як великость зміны, так і єй напрям.

Годен становити [[Акцелерація#інштантна акцелерація|інштантну акцеґерацію]] і [[Акцелерація#середня годнота акцелерації|середню годноту акцелерації]].

Акцелерацію годен становити як [[дерівація|дерівацію]] швыдкости подля часу.

Кідь не є уведжене інакше, означує акцелерація часову зміну швыдкости [[механічне рушаня|механічного рушаня]]. Обще ся акцелерація хоснує на означіня зміны швыдкости хоцьякого [[Механічне рушаня|рушаня]] (напр. зміна швыдкости [[хемічна реакція|хемічной реакції]], зміна швыдкости соціалных змін іпод.).

Як є акцелерація прямована проти напряму рушаня, пак бывать означована як '''спомалїня'''. 


== Приклад ==
Майме двох біжцїв на тій самій тратї, т.є. рушають ся по тій самій [[траєкторія|траєкторії]]. Тоты двоми біжцї най выбігнуть в тот самый момент і до цїля придуть тыж вєдно. Так годен повісти, же [[середнє значіня швыдкости]] обох біжцїв была тота сама. Кідь але в коментарю будеме чути, же в половинї тратї быв першый єден з біжцїв, пак рушаня обідвох заводників істотнї не были тоты самы. Першый заводник біжав першу половину швыдкіше як другый (та і так быв в половинї драгы скоре), закы другый заводник біжав швыдкіше в другій половинї тратї а то так, же до цїля прибігли вєдно. В половинї тратї дішло к даякій змінї. То єсть другый заводник прискорив, змінив свою швыдкость. Характерістіков той зміны є актуално прискорїня.
{{Стыржень}}
