[[Файл:АлександерПавловіч.png|right|thumb|Александер Павловіч<br /> (''Александер Павловіч'', [http://biblioteka.uz.ua/elib/Alex.pdf]]]

'''Александер Павловіч''' ([[19. септембер|19. септембра]] [[1819]], [[Шаріське Чорне]] (нынї [[Окрес Бардеёв]], [[Пряшівскый край]], [[Словеньско]]) — [[25. децембер|25. децембра]] [[1900]], [[Свідник]]) - русиньскый [[поет]], [[публіціста]], [[фолклоріста]], церьковный і културно–освітній дїятель. 

==Біоґрафія==
[[Файл:АлександерПавловіч старый.png|100px|left|Александер Павловіч'' в старшых роках, http://biblioteka.uz.ua/elib/Alex.pdf]]
Народив ся 19.-го септембра 1819 в селї Шаріське Чорне, в родинї вітця Івана, котрый быв священиком і матерї Анна Гладишовска была дївков священика. Александер быв пятым сыном у фамилії. Во віку 4 років ёго отець вмер. Як сырота 3 рокы побывав у [[Львів|Львові]] у свого уйка і там навщівляв польску школу. По скінчіню школы у Львові ся вернув на Підкарпатя (теперішню словеньску часть) до брата Йосифа, хмелёвского священика і 4 рокы навщівляв латиньску ґімназію в Бардеёві. 5 і 6 класу продовжовав в Мишковцї. У тім часї, жебы заробив, служыв і місцёвого лїкаря. Потом, як скінчів 6 класу ґімназія пішов штудовати філозофію на ґімназію в Яґру. Як 24 річный ся записав на яґерьску правничну академію. Не перешло велё часу і Александер дістав писмо од свого брата Йосифа, же єден богословець охабив штудія в Тырнаві і же єпіскоп Ґаґанець охотен Александра выслати місто нёго. На семінарії перебывав 4 рокы і в ёго класї были будучі словеньскы дїятелї Ян Паларік, Мартін Гаттала і Йозеф Вікторін.В році 1847 закінчив Трнавську духовну семінарію, і вернув ся на рідну Маковіцю де быв року 1848 высвяченый за священика. Перед револуціёв в 1848 ся зознамив з [[Александер Духновіч|Духновічом]], з котрого взяв приклад патріота і учітеля. В року 1849 ся переселив з Куримы до [[Пряшів|Пряшова]], де 2 рокы працовав як архіварь єпіскопской канцеларії. Ту започав публіковати свої першы стишкы. В році 1851 дістав понуку професора на катедрї російского языка і літературы на кошіцькій ґімназії но він пожадав о місце священика в [[Біловежа|Біловежі]] де не было ани школы ани учітеля. Павловіч не чекав і сам зачав учіти дїти азбуку і катехізмы, рахункы і рисованя на своїй фарї. В року 1864 ся переселив до [[Свідник|Вышнёго Свідника]], де остал аж до смерти - веце як 36 років. Іщі як 81 старець тримав годины катехізму в школї. Аж до смерти носив довге волося. Вмер в септембрї 1900 р. во віку 81 років. 

[[Файл:Svidnik bronzova plastika.jpg|thumb|right|Бронзова пластіка Александра Павловіча во Свіднику]]

== Творба ==

Першый свій вірш «Горы, горы зелененькы, як вас не видати…» присвятив своїм родічам. Писав переважно по карпаторусиньскы. но много стишків написав і по выходословеньскы і по польскы. Написав россяглы історічноґрафічны і етноґрафічны працї і створив проґрам дослїджованя історії і културы. Російскый царь му як оцїнку за творчость послав півкілову пипку. Зато, же писав простонародно, тематічно богато, різныма жанрами і занимав ся актуалныма темами, быв дуже облюбленый в народї. 
* [[1860]] - [[Песник для маковецкой руской детви]]
* [[1920]] - [[Венец стихотворений]]

== Література ==
* {{книга|автор =[[Іван Поп]]|тітул =Podkarpatská Rus - osobnosti její historie, vědy a kultury|одказ = |місто =[[Прага]] |выдавательство =Libri |рік = [[2008]]|том = |сторінкы = |сторінок = |серія = |isbn =978-80-7277-370-1 |тіраж =1200 }}
* {{книга|автор =Колектів авторів|тітул =Краєзнавчий словник Русинів-Українцив Пряшівщина|одказ = |місто =[[Пряшів]] |выдавательство =Союз русинів-українців Словацької Республіки |рік = [[1911]]|том = |сторінкы = |сторінок = |серія = |isbn =80-85137-15-1 |тіраж = }}
* {{книга|автор =[[Діонізій Зубрицькый]]|тітул =Александер Павлович|одказ =http://biblioteka.uz.ua/elib/Alex.pdf|місто =[[Ужгород]]|выдавательство =ОО. Василіан в Ужгородї|рік =1925 |том = |сторінкы = |сторінок =42 |выданя = |isbn = |тіраж =}}

== Екстерны одказы ==

* http://lemko.org/history/krasovskiy/diyache/4.html
* http://www.edrus.org/content/view/4121/79/

{{Lifetime|1819|1900|Павловіч, Александер}}
[[Катеґорія:Русиньскы поеты]]
[[Катеґорія:Русиньскы народны дїятелї]]

[[ru:Павлович, Александр Иванович]]
[[sk:Alexander Pavlovič]]
[[uk:Павлович Олександр Іванович]]
