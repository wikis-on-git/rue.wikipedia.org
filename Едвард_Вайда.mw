'''Едвард Вайда''' є [[США|америцькый]] [[Лінґвістіка|языкознатель]] [[Русины|русинського]]<ref>{{cite web |url=http://pandora.cii.wwu.edu/vajda/cv.pdf|title= Curriculum Vitae |publisher=Вебова сторонка Едварда Вайды |accessdate= [[19. авґуста]] [[2012]]}}</ref> походженя, знамый дякуючи своюй роботї над предложенов [[Дене-єнісейскы языкы|Дене-єнісейськов языковов фаміліёв]], цїлём чого є довести, же [[Кетьскый язык|кетськый язык]] у [[Сібірь|Сібірї]] має общого языкового предка з [[Языкы На-Дене|языками На-Дене]] в [[Северна Америка|Сївернуй Америцї]]. Зачав ся занимати кетськым у 90. роках, по роспадови [[Совєтьскый союз|Совєтського союзу]]; мав інтервю з носителями кетського на [[Нїмецько|Нїмцях]], пак пушов до [[Томск]]а в югозападнуй Сібірї, жебы там робити в теренї. У авґустї 2008. ун став  перьвым Сївероамеричаном, котрый навщивив кетську утцюзнину в [[Туруханьскый район|Туруханськум районї]] ([[Красноярьскый край|Красноярськый край]], сїверно-середня Сібірь), де інтензівно робив з носителями щезаючого языка. Вайдова статя «Сібірська капча з языками На-Дене» была опублікована в 2010 у ''Антрополоґічных записках Аласького універзітету''.
== Референції ==
<references/>
[[Катеґорія:Жыючі люде]] [[Катеґорія:Русиньскы Америчане]] [[Катеґорія:Русиньскы лінґвісты]]
