'''Холерік''' є єден із штирох видів [[темперамент]]у подля Іпократовой тіполоґії темпераменту, лабілны екстроверт. [[Тїлова текутина]], котра на нёго мать вплыв є ''[[жовта жовч|(жовта) жовч]]'' (по ґрецькы холе). Є недотуливый, неспокійный, аґресівный, выбушный, імпулзівный, сполегливый і немінный у своїх жывотных позіціях і одношінях. Прожывать глубоко і швыдко. К річам, як раз вырішыть ся уже не вертать. 

[[Файл:Four temperaments - 2.svg|right|200px|thumb|Штири темпераменты ([[флеґматік]], холерік, [[санґвінік]], [[меланхолік]]]]

== Неґатіва ==

Холерік мать свої гесла і прінціпы, котры хоснує про своє керованя жывотом  і якы ся намагать дотримовати. Як ся му то не удасть є неприємный і мерзеный. Не вытриме, кідь не мать все правду а ани нагодов собі нездумать признати, жебы ся міг помылити; Все мусить вітязити а пак глядать способ, як собі сокотити почливу тварь перед другыма. Не годен спустити із працовного темпа і змушує к тому і свою околіцю. Мусить стояти все на чолї і чує ся добрї, лем кідь росказує другым. К іншым людям утримує высшестояче одношіня і нетолерує людей, котры наповно не схоснують свої способности. Є недочекавый і нетолерантный к слабостям, та зато плано выходить передовшыткым з помалїшыма і невырішалнїшыма людми. Часто бывать недочекавый наприклад при очекованю даякой подїї. Ёго справованя може даколи быти завершене [[аґресія|аґресіов]]. Ёго реакції ся околіцї можуть відїту увеличены, але холерік ся розъїдать а за очімінь є охотнын знову нормалнї бісїдовати о проблемі дішкуровати, што другы натуры многораз плете.

== Позітіва ==

Холерік є дінамічна особность, яка доставать свої меты. Там само як санґвінік є приветливый тай [[оптімізм|оптімістічный]]. Є родженый ведучій, а то уж од маленька. Мать врыту міцну тугу по змінї. Як ся дізнать, же штось не в порядку, без ваганя боює за людьскы права і боронить укривджены. Є вырішальный і мать певну волю, проблемы переможе швыдко. Годен росказовати може каждому, без огляду на знаня сітуації і условій. Ёго прімарным інтересом є дочагованя цїлїв, не йде му о даке дашто, жебы ся дакому любив. Є герешный і сістематічный орґанізатор. Мать способности завершыти веце роботы як будьхто іншый. Любить переконати барьєры, любить бой і тыж конкуренцію.

== Повязаны статї ==
* [[Емоція]]
* [[Особность]]
* [[Снаґвінік]]
* [[Флеґматік]]
* [[Меланхолік]]

== Референції ==
{{Переклад|cs|Cholerik|8455540}}
{{Стыржень}}

[[Катеґорія:Особност]]
[[Катеґорія:Гнїв]]

[[az:Xolerik]]
[[cs:Cholerik]]
[[de:Choleriker]]
[[eo:Kolerikulo]]
[[nl:Cholerisch]]
[[pl:Choleryk]]
[[ru:Холерик]]
[[sk:Cholerik]]
[[sr:Колеричан темперамент]]
[[uk:Холерик]]
