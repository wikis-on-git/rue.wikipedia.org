[[Файл:Reed Bunting male and female.jpg|thumb|right|Тростинкова жовтурка (горї самець, долов саміця)]]
[[Файл:Emberiza schoeniclus 1 tom (Marek Szczepanek).jpg|thumb|Самець із жертвов]]
'''Тростинкова жовтурка''' (''Emberiza schoeniclus'') є середнї великый вид [[співакы|співака]] з [[родина (біолоґія)|родины]] [[овсянковы]]х (Emberizidae). 

== Опис ==

Росте до 15-16 цм, роспятя крыл мірять 21-28 цм. Самцї в свадьбянім шатї мають чорну голову з білыма баюсами і смугов на шыї, в простім шатї є голова і горло світлиша. Хырбет і крыла суть буры, чорно смужкованы, спід ай бокы світлы, буро смужкованы і гузіця і хвіст сивы із світлїшыма смугами по боках. Саміцї мають світло буру грудь і надочну смужку. Молоды птахы ся подобають саміцям, суть але жовтїшы і мають і выразнїше тмаве смужкованя. Вабить падавым „цііі“; спів є довгый, зложеный з куртого, дакілько раз за собов повторяного „цъя-тит-тай-цізіс“.

== Росшырїня ==

Гнїздить на россяглій теріторії [[Европа|Европы]] (де по цїлый рік хыбить лем на [[Ісланд]]ї) і [[Азія|Азії]]; выходно засягує аж по [[Камчатка (півостров)|Камчатку]]. Є часточно перелїтный, европскы птахы зимують переважно на [[южна Европа|югу контіненту]]. 
[[Файл:EmberizaSchoeniclusNaturalHabitat.jpg|left|thumb|Самець в своїм природнім середовищу]]
Тіпічный мочарёвый птах, гнїздить в середнї великых аж великых тростинковых поростах, кряках і верьбовых гущавах на підмоченых луках. На осїнь обчас про страву перелїтать на поля.

== Хованя ==

Як не гнїздить ся зґрупує. Лїтать торгаво, у вовнках, самцї співають на верьшках кряків або тростинкы.

Жывить ся насїнями, хробаками, глистами ці маленькыма слимаками.

В [[середня Европа|середнїй Европі]] гнїздить 2x за рік од апріля до авґуста. Самцї суть поліґамны. Гнїздо будує сама саміця добрї скрыте низко в густій траві або старых тростинках. В єдній є 4-5 бурых, тмаво флякастых і смужкованых, 19,6 x 14,8 мм великый яєць, на котрых сидять 12 -14 днїв. В припадї, же суть яйця або молодята огрожованы, єден з родічів може імітовати зранїня крыла і пробує ся одлакати предатора достаточно далеко од гнїзда.

== Референції ==
<references />
{{Переклад|cs|Strnad rákosní|7038076}}

{{Sisterlinks
|commons=Emberiza schoeniclus
|species=Emberiza schoeniclus
}}

[[Катеґорія:Овсянковы]]
[[Катеґорія:Птаство Підкарпатьской Руси]]

[[ar:درسة الغاب]]
[[ba:Ҡамыш турғайы]]
[[be-x-old:Стрынатка-чаротаўка]]
[[bg:Тръстикова овесарка]]
[[br:Brean-korz]]
[[ca:Repicatalons]]
[[cs:Strnad rákosní]]
[[cy:Bras y Cyrs]]
[[da:Rørspurv]]
[[de:Rohrammer]]
[[en:Reed Bunting]]
[[eo:Kanemberizo]]
[[es:Emberiza schoeniclus]]
[[et:Rootsiitsitaja]]
[[eu:Zingira-berdantza]]
[[fi:Pajusirkku]]
[[fo:Sevspurvur]]
[[fr:Bruant des roseaux]]
[[frr:Raidsparag]]
[[gl:Escribenta das canaveiras]]
[[hr:Močvarna strnadica]]
[[hu:Nádi sármány]]
[[it:Emberiza schoeniclus]]
[[ja:オオジュリン]]
[[kbd:КъамылкӀырыкъ]]
[[lt:Nendrinė starta]]
[[mn:Цагаанхүзүүт хөмрөг]]
[[nl:Rietgors]]
[[nn:Sivsporv]]
[[no:Sivspurv]]
[[pcd:Mòn·nhioe`d rozhioe]]
[[pl:Potrzos zwyczajny]]
[[pms:Emberiza schoeniclus]]
[[pt:Escrevedeira-dos-caniços]]
[[ru:Тростниковая овсянка]]
[[sv:Sävsparv]]
[[tr:Bataklık kiraz kuşu]]
[[vi:Emberiza schoeniclus]]
[[zh:芦鹀]]
