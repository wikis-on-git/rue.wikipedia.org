[[Файл:Topola.dr.cerkva1.JPG|thumb|rigth|Церьков Архангела Михаила в Тополї]]

'''Церьков Архангела Михаила''' є ґрекокатолицькый храм недалеко словеньско-україньской граніцї в селї [[Тополя]]. Належыть міджі [[Народна културна памятка|Народны културны памяткы]]. Церьков была збудована коло року 1700. Як в 17. сторочу росло чісло жытелїв в селї, поставили собі на крутім горбі над селом деревяный храм, котрый правдоподобно згорїв, бо на початку 18. стороча го нагородив теперішнїй храм. Церьков не годен актуално зарядити міджі традічно знамы тіпы (гуцульска, бойківска ці лемківска) про їй особістый колоріт. На запад од церькви стоїть дзвоніця з єдным дзвоном поставлена в половинї 20. стороча.
Трёхдїлна зрубова будова творена штворцовым бабінцём, скоро штворцовов навов і пятьбоков святынёв є поставлена на низкых камяных підвалинах. Вшыткы три головны части суть покрыты єдным дахом. Вступный портал є сеґментово закінченый. Окна суть розмішены у двох рядах, низшый є вырїзаный в зрубовій конштрукції і высшый є у стрїшній конштрукції. Внутрїшнє заряджіня ся заховало лем часточно. Іконостас є з першой половины 18. стороча. 

[[Катеґорія:Ґрекокатолицькы деревяны храмы|Архангела Михаила (Тополя)]]
