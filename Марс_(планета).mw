[[Файл:Mars Hubble.jpg|thumb|right|Планета Марс (тыж Червена планета)]]
[[Файл:Mars symbol.svg|left|30px|Астрономічный сімбол Марсу]]
'''Марс''' є четверта [[планета]] [[Сонячна сістема|сонячной сістемы]], друга найменша планета сістемы по [[Меркур]]ї. Названа є по римскім Богови войны Мартові. Іде о планету терестрічного тіпу, то єсть має певный горниновый поверьх покрытый імпактныма [[кратер]]ами, высокыма [[сопка]]ми, глубокыма [[канён]]ами і далшыма утварами. Має два місяцї нереґуларной формы званых Фобос і Деімос.

В часї коли є Марс в [[опозіція (астрономія)|опозіції]] к [[Сонце|Сонцю]] і [[Земля (планета)|Земли]] ся находить міджі тыма двома тїлесами, є Марс позоровательный на небі цїлу ніч. Сполягливы інформації о першых позорованях Марсу як планеты не суть, але є правдоподобне, же к ним пришло міджі роками 3000 аж 4000 до&nbsp;н.&nbsp;е. Вшыткы старовікы цівілізації, [[Старовікый Еґіпет|Еґіптяне]], [[Мезопотамія|Вавілоняне]] і [[Старовіке Ґрецько|Ґреци]], знали тоту „путуючу звізду“ і мали про ню свої назвы. Про їй начервенїлу фарбу, запрічінєну червенов фарбов зоксідованой земли на верьху планеты, тримали стары народы Марс векшынов за сімбол вогня, крови і кінця.

Детайлне баданя планеты уможнили од 60. років 20. стороча 20 успішны [[планетарна сонда|автоматічны сонды]]. В сучасній добі (2011) суть на орбіталній дорозї коло Марсу штири функчны сонды ([[Mars Odyssey]], [[Mars Express]] і [[Mars Reconnaissance Orbiter]]) і на планетї ся находять дві рухливы єдиніцї місії [[Mars Exploration Rover]] котры додали дата, якы уможнити змаповати векшу часть поверьху, дефіновати основны історічны епохы ці порозуміти основным явам одбываючім ся на планетї.
{{Стыржень}}
[[Катеґорія:Астрономія]]
