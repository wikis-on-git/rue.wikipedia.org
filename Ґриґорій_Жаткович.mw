[[Файл:Zhatkovich.jpg|thumb|right|Меморіална дочка в селї Свалява]]
'''Ґріґорій Жатковіч''' (по [[Анґліцькый язык|анґліцькы]] ''Gregory Ignatius Zatkovich'') (* [[2. децембра]] [[1886]] [[Голубиноє]] ([[Березька жупа]], [[Ракуско-Угорьско]], днесь [[Україна]]) – † [[26. марца]] [[1967]] [[Піттсбурґ]] ([[США]]) быв америцькый правник і русиньскый політік, доктор права, адвокат і журналіста,  першый ґувернер [[Підкарпатьска Русь|Підкарпатьской Руси]].

== Біоґрафія ==
Народив ся в сели Голубиноє в тогдышнїй [[Березька жупа|Березькій жупі]] в [[Ракуско-Угорсько|Ракуско-Угорьску]], днесь то є часть району Свалява [[Закарпатьска область|Закарпатьской области]] [[Україна|Україны]]. В роцї 1891, як му было пять років, еміґровав з родічами до Споєных Штатів. Середню школу і універзіту абсолвовав в [[Піттсбурґ]]у ([[1907]]), докторат з права здобыв в роцї 1910.

Жатковічів нянё, Павло Жатковіч, быв засноваючім редактором вызначных русиньско-америцькых новинок ''Amerikansky Russky Viestnik.'' Вітцїв вплыв го привив к ролї говорцїв Америцькой народной рады Угро-Русинів, як выникла 23. юла 1918. Жатковіч Русинів заступовав на стрїчі з америцькым презідентом [[Вудров Вілсон|Вілсоном]], по якій Вілсон признав карпатьскых Русинів як самобытну націю.

Жатковіч тыж вив говоры з будучім презідентом Чеськословеньска [[Томаш Ґарік Масарік|Т. Ґ. Масаріком]] о припоню [[Підкарпатьска Русь|Підкарпатьской Руси]] к выникаючій державі. І наперек роздїлным назорам ся русиньска репрезентавія прихылила про припоїня к Чеськословеньску і то саме рішіня підпорили і державы Договору. Подля выразу посланця Ґатіго (смоть референції) му проф. Масарік  25. октобра 1918 обіцяв, же "кідь Русины вырішать ся припоїти к Чеськословеньскій републіцї, будуть мати повну автономію; тай граніцї будуть зроблены так, жебы Русины были спокійны."<ref>http://www.psp.cz/cgi-bin/eng/eknih/1920ns/ps/stenprot/370schuz/s370005.htm</ref>

На основі [[Сант-Жерманьскый пакт (1919, мінорітный)|пакту із Ст. Жерман]] з [[10. октобра]] [[1919]] ся пак Підкарпатьска Русь стала частёв Чеськословеньска. Договор становив, же Підкарпатьска Русь буде автономнов єдиніцёв. Наперед тому ся так по вынику републікы не зробило.<ref>http://psp.cz/eknih/1935ns/ps/stenprot/105schuz/s105001.htm</ref>

26. апріля [[1920]] Масарік становив Жатковіча першым ґувернером Підкарпатьской Руси. Але взглядом на несповнїня русиньскых пожадавок на автономію 17. апріля [[1921]] резіґновав і занедовго ся вернув назад до Пітсбурґу і дале ся занимав право. 
По навернутю до США ся курто неґатівно выражав о чеськословенькій політіцї к Підкарпатьскій Руси. В часї [[Друга світова война|2. світовой войны]] своє антічеськословеньске одношіня переоцїнив і започав выдавати часопис ''The Carpathian'' (1941-1943), у котрім ся выражав за обновлїня Чеськословеньска з трёма рівностоячіма націями - [[Чехы|Чехами]], [[Словаци|Словаками]] і [[Русины|Русинами]].

Вмер в Піттсбурґу в роцї 1967. Із Жатковічовых матеріалів остало маленько, по ёго смерти были ёго запискы попалены. 

== Референції ==
<references />
{{Переклад|cs|Grigorij_Žatkovič|8390706}}

== Екстерны одказы ==
* [http://www.carpatho-rusyn.org/fame/pod.htm The Tragic Tale of Sub-Carpathian Ruthenia] - Траґічне оповіданя о Підкарпатьскій Руси (по анґліцькы)
* [http://www.carpatho-rusyn.org/fame/zat.htm Gregory I. Zatkovich (1886-1967)] - біоґрафія (по анґліцькы)

{{TIMELIFE|1886|1967|Жатковіч, Ґріґорій}}

[[Катеґорія:Чеськословеньскы політіци русиньской народности]]
[[Катеґорія:Русины в США]]
[[Катеґорія:Носителї Нагороды Томаша Ґаріка Масаріка]]

[[cs:Grigorij Žatkovič]]
[[en:Gregory Žatkovich]]
[[pl:Grigorij Żatkowicz]]
[[ru:Жаткович, Григорий Игнатий]]
[[sk:Grigorij Žatkovič]]
