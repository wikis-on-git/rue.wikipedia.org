'''Німруд''' было стародавне [[Асірія|асірьске]] місто, котре лежало на ріцї [[Тіґріс]] на юг од [[Нініве]]. В старовікых часах ся звало '''Калху''' (Калах). [[Арабы]] го пізнїше звали Німруд подля леґендарного ловця [[Німрод (біблічна фіґура)|Німрода]].

Варош занимав теріторію приближно 41 км² і ёго розвалины до днесь годен відїти дас кілометер од села Нуманія, коло 30 кілометрів юговыходно од [[Мосул]]у.

== Історія ==
[[Файл:Portal Guardian from Nimroud. British Museum.jpg|thumb|left|Варташ [[Ламассу]] з Німрудьскых ворот. British Museum.]]
Німруд быв ідентіфікованый як [[біблія|біблічне]] місто Калах. Початкы міста спадують до добы коло 23. стороча до. н. е., але справды вызначным центром ся стало за асірьского короля [[Салманассар I.|Салманассара I.]], котрый го собі в 13. стор. до. н. е. зволив за свою резіденцію. Найбівшый розвой міста пак настав коло року 880 до. н. е., коли го король [[Ашшурнасірпал II.]] становив головным містом цїлой [[Новоасірьска ріша|Новоасірьской рішы]]. Ашшурнасірпал дав наново збудовати на розвалинах бывшой славы новы палацы і храмы.

Великолепна отворяча церемонія, свята і опулентный банкет з року [[879 до. н. е.]] є описаный в [[Стела|стелї]] найдженой за [[археолоґія|археолоґічных]] выкопованях в тїй локалітї. Місто Ашшурнасірпала II. было домовом аж 100 000 жытелїв та мало напр. [[Ботанічна загорода|ботанічну]] і [[Зоолоґічна загорода|зоолоґічну загороду]]. Ёго сын [[Салманассар III.]] продовжовав в будованю города, коли дав збудовати тзв. Великый [[зіккурат]] та й к нёму прилеглый храм. Дав там тыж збудовати свій резіденчный палац, котрый днесь служыть як музей; Є то єден лем з двох осокоченых асірьскых палаців (другый є [[Сінахеріб]]ів палац в [[Нініве]]).

Калху остало головным асірьскым містом аж приближно до року [[713 до. н. е.]], коли го вычеряв перше [[Хорсабад]] і пізнїше [[Нініве]]. І пак остало вызначным центром і резіденціов [[новоасірьска ріша|новоасірьскых]] королїв аж до р. [[612 до. н. е.]], коли была Асірія розметана інвазіов [[Меды|Медів]] і Бабілонянів.  

Названя Німруд в звязаности з тов локалітов было першыраз повжыте в писмах [[Карстен Ніебугр|Карстена Ніебугра]] з [[Мосул]]у в марці [[1766]]. Назва є давана в повязаности з [[Німрод]]ом - яґером (напр. [[Ґенесіс]] 10:11-12)

== Археолоґія ==
[[Файл:Nimrud stele.jpg|thumb|left|[[Стела]] з Німруду.]]
Локаліта была першыраз перекопована в роках 1845-1851 брітаньскым археолоґом [[Генрі Австін Лаярд|Г. А. Лаярдом]], котрый єй поважовав за часть [[Нініве]] (стады походить названя локаліты в назвах ранных прац о Німрудї). Лаярдовы книжкы „Монументы з Нініве“ та і „Нініве і ёго решта“ одказують актуално к тїй локалітї. Далшы роботы там выконовали напр. [[Гормузд Рассам]] (1853–54 a 1877–79), [[W.K. Loftus]] (1854–55), [[Джордж Сміт]] (1873), [[Макс Маллован]] (1949–57), [[Дейвід Оутс]] (1958–62), [[Джулієн Орчард]] (1963), ірацькый фонд (1956, 1959–60, 1969–78 a 1982–92), [[Януш Меузінскі]] (1974–76), [[Паоло Фіоріна]] (1987–89), і [[Джон Кыртіс]] (1989).

При выкопованях нашли мімо іншого і велё скулптур і писемных записів. Соха Ашшурнасірпала II. была найджена скоро непошкоджена, тыж як і сохы величезных крылатых ''[[ламассу]]'' і ''[[шеду]]'', вартуючіх вход до палаца (кажда із сох важыть міджі 9 - 27 тонами). Дякуючі найджіню множества записів і написів о королёви Ашшурнасірпалу II. є час ёго панованя доложеный омного лїпше в порівнаню з другыма пановниками тых часів. Части локаліты были означены як храмы [[Нінурта|НІнурты]] і [[Енліл]]а, і далшы з будов были присвячены богови [[Набу]]ови. Нашли тыж россяглы містьскы муры.

Дале были обявлены палацы королїв Ашшурнасірпала II., Салманассара III. і [[Тіґлатпілесар III.|Тіґлатпілесара III.]] В роцї 1846 ту Лаярд нашов славный [[Салманассарів чорный обеліск]]. Монумент дас 2 метры высокый і на нім є попис королёвых вітязств з років 859-824 до. н. е.
 
Знамый є і тзв. „Німрудьскый поклад“ - 613 кусів золотых дорогоцїнностей. Тот пережыв войну в Іраку р. 2003 в банковім сейфі, в котрім быв спрятаный аж до свого „зновунайджіня“.

== Вонкашнї лінкы ==

* [http://ancientneareast.tripod.com/Nimrud_Calah.html Німруд/Калаг]
* [http://oi.uchicago.edu/OI/IS/SANDERS/PHOTOS/MESO/NIMRUD/nimrud1_1.html Фотоґалерія]
* [http://news.nationalgeographic.com/news/2003/05/photogalleries/iraqtreasures_1/ Далшы фоткы] з [[National Geographic]].
* [http://ancientsites.com/aw/Post/150788 Зновунайджіня Німродьского покладу], анґл. артікел з [[Wall Street Journal]].
{{Переклад|cs|Nimrud|8698094}}

{{Стыржень}}

[[Катеґорія:Археолоґічны локаліты в Іраку]]
[[Катеґорія:Асірія]]
[[Катеґорія:Біблічны міста]]
[[Катеґорія:Стародавны міста]]

[[als:Kalach]]
[[ar:كالخو]]
[[ca:Nimrud]]
[[cs:Nimrud]]
[[cv:Нимруд]]
[[cy:Nimrud]]
[[de:Nimrud]]
[[en:Nimrud]]
[[eo:Nimrud]]
[[es:Nimrud]]
[[eu:Nimrud]]
[[fi:Nimrud]]
[[fr:Kalkhu]]
[[he:כלח]]
[[hr:Kalah]]
[[hu:Kalhu]]
[[it:Nimrud]]
[[ja:ニムルド]]
[[ko:님루드]]
[[nl:Kalhu]]
[[no:Nimrud]]
[[pl:Kalchu]]
[[ro:Nimrud]]
[[ru:Нимруд]]
[[sh:Nimrud]]
[[sr:Нимруд]]
[[sv:Nimrud]]
[[tr:Nimrud]]
[[uk:Німруд]]
[[zh:尼姆鲁德]]
