[[Файл:Морозюк:Alcedo atthis 2 (Lukasz Lukasik).jpg|thumb|right|Морозюк]]
'''Морозюк''' або тыж '''зимородок''' ці '''во­до­мороз''' (''Alcedo atthis'') є в середнїй великости 16,5 цм великый птах з родины [[морозюковы]]х (Alcedinidae). Є дуже выразно зафарбленый з помаранчовым сподом і синїм хырбетом. Выразным ознаком є тыж ёго выразно довгый шпицятый дзёбак.

Жыє піля помалы течучіх чістых вод на великій теріторії [[Европа|Европы]], [[Азія|Азії]] а в [[северна Африка|северній Африцї]]. В [[середня Европа|середнїй Европі]] притім іде о єдиного представителя своёй родины. 

Морозюк є векшыну рока самотарьскы жыючій і строго теріторіалный птах. Жывить ся передовшыткым меншыма рыбами, котры їмать стромкым атаком під водов, але в малій мірї ся в ёго стравї обявують і водяны інсекты і зменоводны жывотины. ГНїздить в норах, котры собі сам глубить в стромкых берегах рік, в єдній подкладцї є 5-7 світлых яєць.

== Опис ==
[[Файл:Alcedo atthis 3494.jpg|left|thumb|Морозюк летить]]
Морозюк є лем дакус векшый як [[воробель]]. Росте до 16–17 цм, роспятя крыл мірять 24–26&nbsp;цм і досягує вагы міджі 40–45&nbsp;ґ. Мать завалисте тїло, куртый хвіст і ногы, шырокы крыла і дас 4&nbsp;цм довгый рівный шпицятый дзёбак. Выразный є своїм жаривым зафарблїнём, як ся мірно одрізнять залежыть од єднотливых підвидів.

== Росшырїня ==
[[Файл:Alcedo atthis -range map-2-cp.png|thumb|Мапка з росшырїнём]]</br> 
[[Файл:Stream Enäjärvi2.jpg|thumb|Чісты потокы з велё рыбами забезпечують морозюком ідеалне жывотне середовища]] 
Морозюк жыє скоро в цїлій Европі з выїмков [[Ісланд]]у, северного шпицю Брітаньскых островів і Шкандінавії. Значно засягує тыж на россяглы теріторії Азії, особливо пак до єй западной, выходной, южной і юговыходной части. Ізоловано пак жыє і в северній Африцї. Ёго ґлобалный ареал притім займать плоху велику дас 24 900 000 km<sup>2</sup>. Северьскы популації суть переважно стяговавы, птахы з южных областей на своїх гнїздовисках суть по цїлій рік. Стяговавы екземпары зимують в середнїй Европі і Середоморю а дакотры міґрують на далекый африцькый контінент. Азійскы птахы пак зимують в юговыходній Азії. Міґрують передовшыткым през ніч а часто на великы оддалености, наприклад сібірьскы птахы мусять шторік перейти і веце як 3000 км.

=== Чісленость ===

В остатнїм часї не быв у ёго популації, яка ся рахує на коло 600 000 парів зазнаґеный пропад высшый як 30 % а зато є зазначеный як мало засягнутый вид. Ёго чісленость є векшынов інакша каждым роком а то особливо залежыть од теплот в зимі.

=== Біотоп ===

Жыє близко воды, чістой і богатой на рыбы. З той прічіны можуть морозюкы служыти як індікатор чістой воды. Найчастїше так обывать рікы, потокы, рыбникы, озера, переграды, і мочарї. Бігом зимной сезоны часто лїтать к напівсоленым водам.

== Еколоґія ==

Морозюл є полошавый і векшыну рока є самотарьскы жыючій строго теріторіалный птах. В припадї, же ся на ёго теріторії зъявить конкурент, склонить ся, зачне помалы кывати головов з бока на бік і ростягує крыла. К битцї дійде лем малоколи, базов є але зошмарїня єдного з участиків до воды, і ёго притриманя під нёв. Тоты бої суть векшынов без важных зранїнь.

=== Страва і лов ===
[[Файл:Alcedo atthis 3 (Marek Szczepanek).jpg|thumb|Морозюк на позоровательнї]] 
Жывить ся особливо меншыма рыбами до великости 12 цм, якы в ёго страві занимають 60 - 67 %. Морозюк страчать швыдкым лїтанём велё енерґії і зато мусить поїсти на день тілько їдла як 60 % ёго цїлой вагы. 
[[Файл:Alcedo atthis 2 (Marek Szczepanek).jpg|left|thumb|Морозюк із жертвов]] 
На жертву стережыть сїдячі на конарю што вісить звычайно 1 - 2 м над водов, в припадї же в околицї не суть ниякы конаря, мусить лїтати понад воду. Як жертву збачіть, вергать ся стромко під водне зеркало, поїмать єй до дзёбака і потім ся назад вертать на свою позорователню.

Уловлену страву наслїдно забивать ударами о конарь і лыґать головов допереду, жебы ся не зранив о рыбячі шупины і плутвы. Годен ся понюрити і метер під уровень воды, звычайно іде так до 25 цм. Успішность лову є низка, лем може кажда десята проба є успішна.

Нестравительна решта, як суть кости, є вылучована в подобі малых сивых вылучків .

=== Розмножованя ===
[[Файл:BR ijsvogelwand.jpg|thumb|Умеле глубіня стромкых берегів у водяных плох помагать к навышіню чісла гнїздячіх птахів]] 
Обі поглавя морозюка поглавно дозрївають у віку єдного рока. Гнїздїня є цїлый рік єдиный час, коли ся не стримує самотарьскы, але в парах, каждый пар притім обгаює теріторію велику аж 1 км.
[[Файл:Young Kingfisher, Mere Sands Wood, July 2009.jpg|left|thumb|Молодый птах]]
Властну нору собі глубить на прикрых берегах близко вод. Векшынов бывають уміщены высоко, в дакотрых припадах аж 37 м над воднов уровнёв, дякючі чому є хранене перед много предарорами, як суть наприклад ласичкы.

Гнїздить од мая до септембра, шторік мать притім 1 -2 покладкы яєць. Кладе 5 - 7 білых, 22 x 19 мм великых і 4,3 ґ тяжкых яєць (з того 5 % творить шкарупина), на їх інкубації, як тырвать 19 - 21 днїв ся черяво дїлять обомі родічі. Выїмков суть лем ночі, коли на яйцях сидить лем саміця.

== Одказы ==
{{Sisterlinks 
|commons=Alcedo atthis 
|species=Alcedo atthis}} 


=== Референції ===
<references />
{{Переклад|cs|Ledňáček říční|7784652}}

[[Катеґорія:Морозюковы]]
[[Катеґорія:Птаство Підкарпатьской Руси]]

{{Link FA|de}}
{{Link FA|hr}}
{{Link FA|nl}}
{{Link GA|sv}}

[[als:Eisvogel]]
[[an:Alcedo atthis]]
[[ba:Балыҡсы турғай]]
[[be:Звычайны зімародак]]
[[bg:Земеродно рибарче]]
[[br:Diredig boutin]]
[[ca:Blauet]]
[[cs:Ledňáček říční]]
[[csb:Lodôk]]
[[cv:Сенкер пулăç кайăк]]
[[cy:Glas y Dorlan]]
[[da:Isfugl]]
[[de:Eisvogel]]
[[el:Αλκυόνη (πτηνό)]]
[[en:Common Kingfisher]]
[[eo:Alciono]]
[[es:Alcedo atthis]]
[[et:Jäälind]]
[[eu:Martin arrantzale]]
[[ext:Alcedo atthis]]
[[fa:ماهی‌خورک]]
[[fi:Kuningaskalastaja]]
[[fo:Kyrrfuglur]]
[[fr:Martin-pêcheur d'Europe]]
[[gl:Picapeixe]]
[[he:שלדג גמדי]]
[[hr:Vodomar]]
[[hu:Jégmadár]]
[[io:Martin-peskero]]
[[it:Alcedo atthis]]
[[ja:カワセミ]]
[[kbd:Псыкъуаргъ]]
[[kk:Зымыран]]
[[ko:물총새]]
[[lb:Äisvull]]
[[lt:Tulžys]]
[[lv:Zivju dzenītis]]
[[ml:ചെറിയ മീൻകൊത്തി]]
[[mn:Нохой шогшир]]
[[ms:Burung Raja Udang]]
[[nl:IJsvogel]]
[[nn:Isfugl]]
[[no:Isfugl]]
[[pcd:Pêque-roche]]
[[pl:Zimorodek zwyczajny]]
[[pms:Alcedo atthis]]
[[pt:Guarda-rios-comum]]
[[ro:Pescăruș albastru]]
[[ru:Обыкновенный зимородок]]
[[sk:Rybárik riečny]]
[[sl:Vodomec]]
[[sv:Kungsfiskare]]
[[tr:Bayağı yalıçapkını]]
[[uk:Рибалочка]]
[[vi:Bồng chanh]]
[[vls:Ysveugel]]
[[zea:Iesveugel]]
[[zh:普通翠鸟]]
[[zh-yue:普通翠鳥]]
