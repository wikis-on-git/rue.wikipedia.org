[[Файл:Acrocephalus schoenobaenus 1 (Marek Szczepanek).jpg|thumb|right|Трискунчік]]
[[Файл:Acrocephalus schoenobaenus.jpg|thumb|Трискунчік із жертвов]]
'''Трискунчік''' (''Acrocephalus schoenobaenus'') є середнї великый вид співака з [[Родина (біолоґія)|родины]] Sylviidae. 

== Опис ==

Росте до довжкы 11,5–13 цм, роспятя крыл мірять 17–21 цм а важыть 10–15 ґ. Мать бурый, тмаво флякастый хырбет і крыла, чорно калене тимя, світлый спід тїла а білаву надочну смужку. Ногы суть сивы. Обі поглавя суть такых самых фарб, молоды птахы мають тмавы флякы на груди.

Самцї співають з вшелиякых вывысшеных місць або при лїтаню у вышцї дас 2–5 м, одкы помалы з розтягнутыма крылами ховзаво падають назад долов. Спів є голосный, переважно флавтовый, із шкрипавыма і пискавыма тонами і тіпічмым трилком „воід–воід“. Може тыж обсяговати імітації голосів другых видів птахів.

== Росшырїня ==

Гнїздить у векшынї [[Европа|Европы]] а в западній а [[середня Азія|середнїй Азії]] выходно по западну [[Сібірь]]. Є то перелїтный вид із зимовищами в [[субсагарьска Африка|субсагарьскій Африцї]], в меджах од [[Сенеґал]]у на западї по [[Етіопія|Етіопію]] на выходї а выход Капска в Югоафрицькій републіцї а северній [[Намібія|Намібії]].

Европска популація є одшацовована на 4,4-7,4 міліонів парів. Чіслено жыє головно в [[Росія|Росії]] (1,3–2,5 міліонів парів), [[Румунія|Румунії]] (0,85–1,1 міліонів парів) а [[Булгарія|Булгарії]] (0,6–0,8 міліонів парів). На теріторії середнёй Европы гнїздить коло 315–593 тісяч парів.

== Біотоп ==

Про гнїздїня преферує підмокнуты, густо зароснуты становища, головно краї вод і бажины з поростами тростинкы. 

== Страва ==

Страву глядать в низкій густій веґетації. Переважно жере хробакы; жере тыж [[павукы]], слимакы а на осїнь і бобулї.

== Гнїздїня ==

Поглавно дозрївать в другім роцї. Гнїздить 1x аж 2x за рік од мая до авґуста. Пары суть векшынов моноґамны, самцї але можуть быти біґамны або проміскуітны. Теріторії обсаджують такой на навернутю із зимовищ. Міскове гнїздо з листя і быля трав, котре внутрі стеле різныма мягкыма матеріалами, враховано квітя тростинкы або хлупів, будує сама саміця добрї скрыте низко в густій веґетації, звычайно до вышкы 50 цм над землёв. В єдній зношцї бывать (3–)4–6 бурых, густо дріно флякастых яєць з розмірами 18,0 x 13,5 мм. Час інкубації тырвать 13-15 днїв, на яйцях сидить лем саміця. Самець ся запоює аж до кормлїня молодять, котры опущають гнїздо по 10–12 днях. Далшы 1–2 тыжднї суть пак іщі докормованы мімо нёго.

Трискунчік ся у вольній природї дожывать коло 2 років, затля найвысше зазначеный вік быв в Фіньску а было то 10 років і єден місяць.

== Референції ==
<references />
{{Переклад|cs|Rákosník velký|7580435}}

{{sisterlinks
 | commons = Acrocephalus schoenobaenus
 | species = Acrocephalus schoenobaenus}}

[[Катеґорія:Птаство Підкарпатьской Руси]]

[[ar:هازجة السعد]]
[[ba:Сыбар ҡурҙай]]
[[bg:Крайбрежно шаварче]]
[[br:Rouzegan-broen]]
[[ca:Boscarla dels joncs]]
[[ceb:Acrocephalus schoenobaenus]]
[[cs:Rákosník proužkovaný]]
[[cy:Telor yr Hesg]]
[[da:Sivsanger]]
[[de:Schilfrohrsänger]]
[[en:Sedge Warbler]]
[[eo:Junkokanbirdo]]
[[es:Acrocephalus schoenobaenus]]
[[et:Kõrkja-roolind]]
[[eu:Benarriz arrunt]]
[[fi:Ruokokerttunen]]
[[fo:Sevljómari]]
[[fr:Phragmite des joncs]]
[[frr:Raidpiiper]]
[[gl:Fulepa das xunqueiras]]
[[hr:Trstenjak rogožar]]
[[hu:Foltos nádiposzáta]]
[[it:Acrocephalus schoenobaenus]]
[[kbd:Бгъэнбзу]]
[[lt:Ežerinė nendrinukė]]
[[nl:Rietzanger]]
[[nn:Sivsongar]]
[[no:Sivsanger]]
[[pl:Rokitniczka]]
[[pms:Acrocephalus schoenobaenus]]
[[pt:Felosa-dos-juncos]]
[[ru:Камышовка-барсучок]]
[[sv:Sävsångare]]
[[tr:Kındıra kamışçını]]
[[uk:Очеретянка лучна]]
[[vi:Chích lác]]
[[zh:水蒲苇莺]]
