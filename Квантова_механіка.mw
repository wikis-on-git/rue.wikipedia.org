[[Файл:HAtomOrbitals.png|thumb|275px| Образчік удавать густоты правдоподовности одповідаючі вовновій функції [[електрон]]а в [[атом]]і [[гелій|гелія]] з конечнов енерґіов (долов ся звышує: ' n ' = 1, 2, 3, ...) і [[момент імпулза]] (рівно ся звышує: ' s'', ' p'', ' d'',...). Світлїшы области одповідають высшій густотї правдоподобности міряня пологы. Вовновы функції як тоты суть порівнательны зо звуковыма вібраціями в класічній фізіцї. [[Момент імпулза]] і [[енерґія|енерґії]] суть квантованы, і зато суть діскретны. Зато є образ тот самый як про [[резонанчна фреквенція|резонанчну фреквенцію]] в [[акустіка|акустіцї]]).]] 

'''Квантова механіка''' є піля [[квантова теорія поля|квантовой теорії поля]] частёв [[квантова теорія|квантовой теорії]], што є основна [[фізікална теорія]], котра зобщіла і росшырила [[класічна механіка|класічну механіку]], передовшыткым на [[атом]]овій і субатомовій уровни. Од класічной механікы ся одрізнять передовшыткым пописом статуса фізікалных обєктів. Статус [[мікрочастиця|мікрочастицї]] в квантовій механіцї не є пописаный їх пологов а [[імпулз]]ом, як є тому в класічній механіцї, але [[вовнова функція|вовновов фунцкіов]], обдобно як є поступна [[електромаґнетічна вовна]] пописана  [[гармонічна функція|гармонічнов функціёв]]. За точно дефінованых вонкашнїх условій пак годен за помочі квантовой механікы выраховати з [[Шредінґерова формула|Шредінґеровой формулы]] вовнову функцію в хоцьякім часовім моментї.<br /> 

Вовнова формула пописує [[Де Броґліова вовна|де Броґліову вовну]] частицї і квадрат абсолутной годноты вовновой функції давать [[густота правдоподобности|густоту правдоподобности]] находжіня ся мікрочастицї. Простїше годен тото повісти, же дана частиця ся находить в часї '' t'' на місцї уданім коордінатами x, y, z з істов правдоподобностёв.<br /> 

Головным рісом квантовой механікы є [[теорія правдоподобности|правдоподобностный]] попис.<ref>JAMMER, Max, ''The Conceptual Development of Quantum Mechanics''. New York: McGraw-Hill, 1966.</ref><ref>FEYNMAN Richard Philip, Leighton, Sands: ''Феінмановы передачі з фізікы. 3 дїл'' ISBN 80-7200-421-2.</ref><ref>DIRAC, Pual Adrien Maurice, ''The Principles of Quantum Mechanics''. Oxford Univ. Press, Oxford, 1958.</ref><ref>LANDAU, Lev Davidovič, LIFŠIC, Jevgenij Michailovič, ''Kvantovaja mechanika - Nerelativističeskaja těorija.'' Kurs těoretičeskoj fyziky, Tom 3, Moskva : Nauka, 1974.</ref><ref>BORN, Max, ''Nobel Price Lecture''. http://nobelprize.org/nobel_prizes/physics/laureates/1954/born-lecture.pdf</ref> Далшым тіпічным рісом є тзв. [[квантованя]], [[діскретность]] і [[неспоїтость]] дакотрых величін, котры в класічній механіцї бывають споїты. Рісом квантовой механікы є тыж екзістенція величін і явів, якы не мають на уровни класічной механікы пряму аналоґію: напр. [[спін]] частиць, [[ентенґлемент|провязаность]] (заплечіня) ставів, [[релація неясности]], ітп. 

== Референції ==
<references/>
{{Стыржень}}

[[kk:Кванттық механика]]
