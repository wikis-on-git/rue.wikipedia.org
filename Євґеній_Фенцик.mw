[псеудоним  Владимир]

 - ґрекокат. священик, писатель, журналіста, публиціста, русофіл

Народив ся 5.10.1844 в Мартинці на Підкарпатю. Вчів ся в Ужгородскій і Сатмарьскій ґімназіях. Закінчів богословську факулту Венской универзіты. В часах штудентскых быв участный в патріотічных кружках славяньского штудентства. Восени 1869 быв рукоположеный на священика. Служив в русиньскых селах  Люта, Богаревиця, Буковець, Дусино, Порошково, Великый Раковець, Горинчово. Быв членом Общества св. Васілія Великого. Як литерат продовжав традиції підкарпатьского будительства і ёго можеме прираховати ку єдным з последных представітелів того смеру. Свої літературны діла, вешы, драматічны діла, повести,  природознавечны черты публиковав на сторінках новинок «Сђвтъ», «Новый свђтъ»,«Слово», «Листокъ». Писав по русскы. Ідеалізовав Россію, прирісовав єй месіяшску ролю ослободителю славянів. В 1885 зачав выдавати новинкы «Листокъ» і «Додатокъ» ку нёму в русиньскім языку. Так як і карпатьскы будители перед ним, писав о вшыткых проблемах тогдышнёго русиньского «Общества». Написав «Мысли и составленіи нашей исторіи». Публиковав «Очеркъ угро-русской писбменности». В «Листку» публиковав про священиків выще як 200 проповідёй. Рады ґаздім писав в «Додатку». Зоставив 5 учебникив про русиньскы школы: з фізікы, історії, природных наук, ґраматикы. Зоставив «Литурґику» (1878) і «Молитвословъ» (1892).

Переложеный вытяток із Энциклопедии Подкарпатской Руси;котрой автором є Проф. І. Поп, доктор історічных наук
