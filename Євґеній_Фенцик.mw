'''Євґеній Фенцик''' (псевдонім Владимір) ([[5. октобра]] [[1844]], Мартинка - [[5. децембра]] [[1903]], [[Горинчово]]) - ґрекокатолицькый священик, писатель, журналіста, публіціста, русофіл.

== Біоґрафія ==

Народив ся 5.10.1844 в Мартинцї на Підкарпатю. Вчів ся в [[Ужгород]]ьскій і Сатмарьскій ґімназіях. Закінчів богословську факулту [[Відень]]ской универзіты. В часах штудентьскых быв участный в патріотічных кружках славяньского штудентства. В осени 1869 быв рукоположеный на священика. Служыв в русиньскых селах Люта, Богаревиця, Буковець, Дусино, Порошково, Великый Раковець, Горинчово. Быв членом [[Общество св. Василія Великого|Общества св. Василія Великого]]. 

== Творчость ==

Як літерат продовжав традіції підкарпатьского будительства і ёго можеме прираховати ку єдным з послїднїх представителїв того напряму. Свої літературны діла, вешы, драматічны діла, повести, природознавчі черты публіковав на сторінках новинок «Сђвтъ», «Новый свђтъ»,«Слово», «Листокъ». Писав по русскы. Ідеалізовав Россію, прирісовав єй месіяшску ролю ослободителю славянів. В 1885 зачав выдавати новинкы «Листокъ» і «Додатокъ» ку нёму в русиньскім языку. Так як і карпатьскы будители перед ним, писав о вшыткых проблемах тогдышнёго русиньского «Общества». Написав «Мысли и составленіи нашей исторіи». Публіковав «Очеркъ угро-русской писменности». В «Листку» публіковав про священиків выше як 200 проповідей. Рады ґаздім писав в «Додатку». Зоставив 5 учебників про русиньскы школы: з фізікы, історії, природных наук, ґраматікы. Зоставив «Литурґику» (1878) і «Молитвословъ» (1892).

== Література ==
Проф. І. Поп Энциклопедия Подкарпатской Руси

{{Біоґрафічный стыржень}}
{{Lifetime|1844|1903|Фенцик, Євґеній}}

[[ru:Фенцик, Евгений Андреевич]]
[[uk:Фенцик Євген Андрійович]]
