[[Файл:Recurvirostra avosetta(tennouji zoo).jpg|thumb|right|Шилоклювка]]
'''Шилоклювка''' (''Recurvirostra avosetta'') є великый [[ржанкоподобны]]й [[птах]] з [[родина (біолоґія)|родины]] [[шилоклювковы]]х росшыреный в [[Европа|Европі]] і [[Азія|Азії]]. Є часточно перелїтна, векшынов [[міґрація|міґрує]] до [[Северна Африка|северной Африкы]], [[Южна Европа|южной Европы]] або [[Южна Азія|южной Азії]], в дакотрых країнах з приязнїшым кліматом єй годен відїти по цїлый рік.

== Опис ==

* Довжка тїла: 43-48 цм
* Роспятя крыл: 73 цм
* Вага: 290-400 ґ 

Шилоклювка є тонкый птах роснучій до великости [[ворона|вороны]]. В зимнім шатї мать переважно чісто біле піря з чорным хырбетом, верьхнёв частёв горла і тимём. Характерістічным ознаком є довгый, тонкый догоры огнутый чорный дзёбак і довгы сїнявы аж чорны ногы. Обі [[поглавя]] суть фарбов такы самы, молоды птахы мають пісково зафарблене піря із сивыма кресбами.

== Хованя ==
[[Файл:Recurvirostra avosetta 3.jpg|left|thumb|215px|Шилоклювка летить]]
[[File:Recurvirostra avosetta MHNT.JPG|thumb|'' Recurvirostra avosetta'']] 
Шилоклювка є жытелём плыткых стоячіх вод, соленых [[озеро|озер]] або мочарїв з рїдкым веґетачным поростом.

Під час гляданя стравы смотрить до воды і як збачіть жертву, рушать своїм кривым дзёбаком з єдного бока до другого. Їй стравов суть дрібны водяны быдла. Найчастїше ся озывать мелодічным „плуіт плуіт“. 

І мімо добы гнїздїня єй можеме часто збачіти в ґрупах другых прибережных птахів, в [[середня Европа|середнїй Европі]] ід найчастїше о [[мева рехотуса|мевы рехотусї]]. Мать высоко комплікованый свадьбяный церемоніал одбываючій ся у водї. Гнїздить в меншых колоніях, найчастїше в плытчінах од [[май|мая]] до [[юн]]а і шторік кладе 3-4 [[яйця]] до плыткой ямкы в земли, векшынов постеленов куртов рослиновов веґетаціов. На яйцях сидять обоми родічі по 23-35 днїв. Такой по вылягнутю суть молодята самостатны і ідуть на свої першы експедіції за стравов. Єден з родічів їх притім бере до воды і учіть плавати. Молодята ся научать лїтати уж у віку 35-42 днїв, але іші все зіставають близко коло своїх родічів.

== Референції ==
{{Переклад|cs|Tenkozobec opačný|7534190}}
<references/>
* [http://www.biolib.cz/cz/taxon/id8605/ Biolib]

[[Катеґорія:Шилоклювковы]]
[[Катеґорія:Птаство Підкарпатьской Руси]]

{{Link FA|de}}
