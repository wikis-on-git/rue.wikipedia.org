'''Вино''' є [[алкоголовый напой|алкоголовый]] і неалкоголовый [[напой]] тіпічно выникаючій квашінём [[виновый мушт|мушту]] з плодів [[рева винова|ревы виновой]]. Слово ''вино'' походить з [[латиньскый язык|латиньского]] ''vinum''.
[[Файл:grapes02.jpg|right|225px|thumb|грозна виновой ревы]]

== Сорты вина ==
=== По фарбі ===
[[Файл:Red Wine Glas.jpg|thumb|Червене вино у склянцї]]
'''Біле вино:'''
выроблене з білых, ружовых, червеных або синїх грозен ревы виновой. При ёго выробі ся [[рмут (винарьство)|рмут]] (нарушеной скоркы грозен) такой [[ліс]]ує і здобывать ся чістых мушт на квашіня. Певны остаткы по лісованю ся зовуть [[матоліны]]. Білым винам выробленым з червеных або синїх грозен ся гварить кларет.

'''Ружове вино:'''
выроблене зо синїх грозен без наквашіня, у столовых вин шумивых і перливых і зо змішаного білого і червеного вина. 

'''Червене вино:'''
выроблене лем зо синїх грозен (бо червене фарбиво ся находить лем в тых файтах), наквашінём або їх тепелным спрацованём. При ёго вырові ся рмут зохабить пару днїв квасити. Скоркы так оставають в контактї з квасячов ся щавов. Квашіня ся дїє довшу добу і за высшой теплоты як у '''білого вина'''. В червенім винї суть так у высшій мірї [[трїсловины]] і тыж лїчівый середок [[ресвератрол]] (зо скорок і з ядерок), котрый ся находить і у '''білім винї'''. Два децілітры червеного вина обсягують 600 мікроґрамів ресвератролу. Остатнї дослїджіня уможнюють вырабляти червены вина з аж 3x высшым обсягом ресвератролу по їх ожарёваню за дозрїваня.

=== По обсягу цукрю ===
'''У вин:'''
* сухе: найвеце 4 ґ остаткового цукрю / літер
* напівсухе: 4,1–12 ґ остаткового цукрю / літер
* напівсолодке: 12,1–45 ґ остаткового цукрю / літер
* солодке: мінімалный обсяг 45 ґ остаткового цукрю / літер
{{Стыржень}}
