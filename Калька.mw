'''Калька''' (з [[Французькый язык|фр.]] ''calque'' — копія) — языкова єдиніця ([[слово]] ці [[фраза]]), пожычена з іншого [[язык]]а  буквалным (дословным ці докорїнным) переложінём.

Калькы ся дїлять на:<br>
'''Словотворны''' — репродукує ся морфолоґічна штруктура слова:
*«вызерати» — з [[Нїмецькый язык|нїм.]] ''aussehen''
*«світонагляд» — з [[Нїмецькый язык|нїм.]] ''Weltanschauung''
*«православный» — з [[Ґрецькый язык|ґр.]] ''ὀρθόδοξος''
*«свідомость» — з [[Латиньскый язык|лат.]] ''conscientia'' (калька з [[Ґрецькый язык|ґр.]] ''συνείδησις'', кальков з котрого є «совість»)
'''Фразеолоґічны''' — дословноє переложіня ідіоматічного словоспоїня:
*«знаш што?» — з [[Нїмецькый язык|нїм.]] ''weißt du was?''
'''Семантічны''' — пожычіня переносного значіня слова:
*«корїнь» (в языкознавствї) — з [[Латиньскый язык|лат.]] ''radix''

Словотворна калька обычайно є ай семантічнов. Наприклад, «председа», так само як і [[Латиньскый язык|лат.]] ''praesidens'' — не просто тот, хто сидить перед дакым, а тот, хто при сёму выконує даякы функції (ай не є нутно, же десь сидить). 
Даколи передача іншоязычного слова не є цалком точнов: порôвн. [[Русиньскый язык|рус.]] «залежати» і [[Російскый язык|рос.]] «зависеть» (обидва з [[Латиньскый язык|лат.]] ''dependere'', де ''pendere'' — «вісїти»).
[[Катеґорія:Лінґвістіка]]

[[be-x-old:Калькаваньне]]
