[[Файл:Mirol a pohľad z východu na presbytérium ZeliPV.jpg|right|thumb|Церьков Покровы Пресвятой Богородицї є народнов културнов памятков]]
[[Файл:Mirola juzny pohlad na greckokatolicku cerkov ZeliPV.jpg|right|thumb|Южный погляд на церьков]]
'''Церьков Покровы Пресвятой Богородицї''' є деревяна ґрекокатолицька [[церьков]] в селї  [[Мироля]] в [[Окрес Свідник|окресї Свідник]]. Храм є народнов културнов памятков од року [[1968]].

== Опис ==
Трипросторова деревяна церьков лемківского тіпу з року [[1770]] є поставлена на місцї старшого храму з кінце [[17. стороча|17. стороча]]. В часї воєньскых операцій в [[друга світова война|другій світовій войнї]] в новембрї [[1944]] была пошкоджена і за рік знову реконштруована жытелями села. Днешня подоба сактралного обєкту выникла так, же ку оріґіналній наві і пресбітерію ся пізнїше добудовала гранолова вежа (якбы з ґотічным характером).

Де ареалу церькви ся входить через вступну капурку з вісембоков низков кужелёвов стрїшков, прикрытов шынделём. Над пресбітеріом є вальбова стрїха споєна з навов. Над навов є двоступнёва шіндлёва стрїха. На гребенях тырчать вісембокы маковічкы, шындлёвы конштрукції з ціліндровыма надставцями, носячіма вежочкы, в тварї грушкы (заобленый конус) з желїзныма крестами.

У вступній части церькви в підвежу (бабінцї), ся находять  артефакты як наприклад:  пару дорогоцінных книжок з добовыма записами в азбуцї, плащеніця (шырша смуга з полотна) - образ Хріста в гробі (была обявлена при реконштрукції олтаря) і тыж робота місцёвых майстрів, ручно кованы гвоздикы.

В інтерьєрї є [[іконостас]] з штирирядовов архітектуров з добы будованя церькви, в котрім суть выразны сыты фарбы. Іконы суть розверствены до штирёх шорів над собов. Першый ряд, головный є зачлененых міджі царьскы і дяковскы ворота і обсягує іконы св. єпіскопа Миколая, Богородицї Годеґетрії, ікона Ісуса Хріста (Пантократора - вседержителя, є зображеный лем верьхнёв частёв тїла, в лївій руцї тримать отвореный евангеліярь, правов руков благословить) і ікону a ikonu Покровы Пресвятой Богородицї. В другім рядї суть іконы головных церьковных свят в серединї з іконов [[Послїдня вечеря|Послїднёй вечерї]]. В третїм рядї суть іконы вшыткых [[апостол]]ів, в котрім є централнов ікона [[Пантократор]]а, божзького пановника з куртов бородков і довгыма волосями. [[Ісус Хрістос]] є зображеный фронтално в цалій поставі, в пурпуровім руху опарадженый синїм пантликом. Пантлик сімболізує доброго пастыря, котрый приносить страчену вівцю на плечах назад до свого кошара, міджі певных і послухняных вірників. Голову му обколесує [[мандорла]] (авреола). Правов руков благословить, і в лївій тримать синє ябко. Четвертый ряд є составеный з дванадцять медайлонів у шестёх надставцёх. Верьх іконостасу закінченый табліцёвов іконов Роспятя. Коло хреста є Богородиця і святый евангеліста Ян. 

== Література ==
* ''Drevené gréckokatolícke chrámy na východnom Slovensku. Svidník a okolie.'' Prešov : PETRA n.o., 2007, s. 84-93: "MIROĽA, Gréckokatolícky chrám Ochrany Presvätej Bohorodičky z roku 1770, NKP". ISBN 978-80-8099-010-7.
* Syrový, B.: Architektura, Oborové endyklopedie SNTL., SNTL, Praha 1973.
* Herout, Jaroslav: Slabikář návštěvníků památek,Naše vojsko, 1980.
* Baleka, Jan: Výtvarné umění malířství/sochřství/grafika. Výkladový slovník academia. Praha 1997.
* Dudáš M. a kol.: Drevené kostoly. Edícia Kultúrne Krásy Slovenska. Vyd. Dajama, Bratislava, 2007 (ISBN 80-89226-14-0)
* Dejiny ruského umenia, Bratislava, Pallas 1977, str. 83.
* Koch Wilfried: Malý lexikon architektúry , Tatran Bratislava 1975, str. 209.

{{commons|Category:Temple of the Protection of the Mother of God, Мироля}}

==Екстерны одказы ==
* [http://drevenechramy.sk/drevene-chramy/svidnik-a-okolie/mirola/ Мироля, Церьков Покровы Пресвятой Богородицї, 1770, NKP]

[[sk:Chrám Ochrany Presvätej Bohorodičky (Miroľa)]]
