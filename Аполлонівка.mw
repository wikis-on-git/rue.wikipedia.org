[[Файл:Aegithalos caudatus vogelartinfo chris romeiks R7F2607.jpg|thumb|Дорослый птах]]
[[Файл:Aegithalos_caudatus_juveniles.JPG|thumb|Молоды птахы]]
'''Аполлонівка''' (''Aegithalos caudatus'') є малый [[Вид (біолоґія)|вид]] [[співакы|співака]] з [[Родина (біолоґія)|родины]] Aegithalidae.

== Опис ==

Росте до довжкы 13-15 цм, роспятя крыл мірять 16-19 цм і важыть 6-8 ґ. Мать завалисте тїло і выразно довгый ступенёвый хвіст, якый мірять 6-10 цм.<ref name=harrap>S. Harrap, D. Quinn: ''Chickadees, Tits, Nuthatches and Treecreepers'', Princeton University Press, Princeton/New Jersey 1995. ISBN 0-691-01083-8 (анґліцькы)</ref> Зверьха є переважно чорный з виновов фарбов на хырбетї, спід мать білый, сивый або ружовкастый, [[дзёбак]], очі і лабы тмавы і хвіст так само чорный з выразныма білыма вонкашнїма краями. В [[середня Европа|середнїй Европі]] ся находить в двох [[підвид]]ах: аполлонівка середоевропска (''A. c. europaeus''), як мать над оком силну тмаву смугу, і аполлонівка довгохвоста середоевропска (''A. c. caudatus''), яка мать зясь білу голову. Обі поглавя суть такых самых фарб, молоды птахы мають tmavé піря по боках головы.

Часто ся озывать, найчастїше высокым „срі-срі-срі“ або „сірр-сірр-сірр“. Спів тихый, невыразный.

== Росшырїня ==

Росшыреный є на россяглій теріторії [[Евразія|Евразії]], де на выход іде аж по [[Камчатка (півостров)|Камчатку]]. В [[Европа|Европі]] цїлком хыбує на [[Ісланд]]ї, в северній части Шкандінавії і на [[Шкотьскы островы|Шкотьскых островах]], на [[Балеары|Балеарах]], [[Сардінія|Сардінії]] і [[Крета|Кретї]]. Векшына популацій є сталых, даякы северьскы але на зиму міґрують на курту оддаленость.

В середнїй Европы жыє найгустїше в світлых вогкых [[листяный лїс|лїстяных]] або [[змішаный лїс|змішаных лїсах]] з густым підростом. Окремо пак в зимі ся часто находить в парках і загородах.

== Хованя ==
[[Файл:Aegithalos caudatus 1 (Bohuš Číčel).jpg|left|thumb|Дорослый птах на гнїздї]]
Мімо часу гнїздїня жыє в меншых ґрупах аж з 30 екземпарами, обгаюючіх властну теріторію. Через зиму птахы вєдно і сидять тїсно на ся притиснуты, што їм уможнює векшу одолность проти низкым ночным теплотам. Дїє ся так найчастїше в густых кряках 1-10 м над землёв. 

Є барже чіперный і шыковно ся рушать і по дуже тонькых конарях. Жывить ся головно хробаками і павуками, в ярї жере тыж молоде квітя і різны плоды, в зимі пак і насїня.

Поглавно дозрївать уж на кінцї першого рока жывота; є моноґамный. [[Гнїздо]] будує саміць із саміцёв коло кменя або в конарях стромів звычайно у вышцї 1,5-6 м. Іде о компактну, заперту, куляту будову з міцныма стїнами, шыроку обычайно 9-18 мм а высоку дас 11-25 цм. Бочна влїтова дїра, котра мірять коло 30 мм, є скоро все уміщена на ёго верьхнїй половинї. Збудоване є переважно з [[мох]]ів, лижайників і павучін, але часто і з далшых мягкых матеріалів, враховано піря, вовны або серсти.<ref>C. Harrison, P. Castell, H. Hoerschelmann: ''Jungvögel, Eier und Nester der Vögel- Europas, Nordafrikas und des Mittleren Ostens'', Aula Verlag, Wiebelsheim 2004, ISBN 3-89104-685-5 (německy)</ref><ref name=glutz>U. N. Glutz von Blotzheim, K. M. Bauer: Handbuch der Vögel Mitteleuropas (HBV). Band 13/I, Passeriformes (4. Teil): Muscicapidae – Paridae, AULA-Verlaґ 1993/2001, ISBN 3-923527-00-4 (нїмецькы)</ref>

В єдній зношцї є пак 8-12 (рїдко ай 5-16) світлых, мягко червеных флякастых, 14,2 x 11,1 мм великых яєць, на котрых через 13-14 днёву інкубацію сидить саміця, котрій самець під тот час приносить їджіня.

З выїмков гнїздячого пару з кормлїнём молодять часто помагать аж 8 далшых дорослых аполлонівок. Молодята гнїздо опущають по 14-18 днях, але далшых аж 14 днїв суть іщі кормлены мімо нёго.<ref name=harrap/>

У вольній природї ся дожывать звычайно 2-3 рокы.

== Одказы ==
{{ sisterlinks
 | commons = Aegithalos caudatus
 | species = Aegithalos caudatus}}
=== Референції ===
<references/>
{{Переклад|cs|Mlynařík dlouhoocasý|7509411}}

=== Література ===

* Hudec, K. a kol. 1983: ''Fauna ČSSR. Ptáci 3/2''. Academia Praha.

[[Катеґорія:Птаство Підкарпатьской Руси]]

[[als:Schwanzmeise]]
[[ar:قرقف طويل الذيل]]
[[ba:Мамыҡас]]
[[be:Сініца-апалоўнік]]
[[bg:Дългоопашат синигер]]
[[br:Binoter lostek]]
[[ca:Mallerenga cuallarga]]
[[ceb:Aegithalos caudatus]]
[[cs:Mlynařík dlouhoocasý]]
[[cv:Вăрăм хӳреллĕ кăсăя]]
[[cy:Titw Cynffon-hir]]
[[da:Halemejse]]
[[de:Schwanzmeise]]
[[en:Long-tailed Tit]]
[[eo:Egitalo]]
[[es:Aegithalos caudatus]]
[[et:Sabatihane]]
[[eu:Buztanluze]]
[[fi:Pyrstötiainen]]
[[fo:Veltíta]]
[[fr:Mésange à longue queue]]
[[gl:Ferreiriño subeliño]]
[[hr:Dugorepa sjenica]]
[[hu:Őszapó]]
[[it:Aegithalos caudatus]]
[[ja:エナガ]]
[[ka:თოხიტარა]]
[[kk:Кезқұйрық шымшық]]
[[ko:오목눈이]]
[[lt:Ilgauodegė zylė]]
[[mn:Сүүлт хөхбух]]
[[nl:Staartmees]]
[[nn:Stjertmeis]]
[[no:Stjertmeis]]
[[pl:Raniuszek zwyczajny]]
[[pms:Aegithalos caudatus]]
[[pt:Chapim-rabilongo]]
[[ru:Длиннохвостая синица]]
[[sah:Уһун кутурук]]
[[se:Bađošgaccet]]
[[sh:Dugorepa sjenica]]
[[sl:Dolgorepka]]
[[sv:Stjärtmes]]
[[tr:Uzunkuyruk]]
[[uk:Синиця довгохвоста]]
[[vi:Bạc má đuôi dài]]
[[vls:Steirtmêze]]
[[zh:银喉长尾山雀]]
