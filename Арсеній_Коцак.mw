'''Арсеній Коцак''' (світьске імя Олексій; [[14. марец|14. марца]] [[1737]], [[Буковець]] — [[12. апріль|12. апріля]] [[1800]], Мукачево) — автор найстаршой ґраматікы про карпатьскых Русинів. Ґрекокат. священик, єромонах, педаґоґ, філозоф,[[теолоґ]], языкознавець.

== Біоґрафія ==
Першы знаня здобыв дома у сільского дяка, пак ся учів в ґімназіях в Пряшові і Шарошпотоцї. В роцї 1767 закончів теолоґічну факулту [[Кошіцька універзіта|Кошіцькой універзіты]] зо ступнём доктора теолоґії. В монастырї в [[Красный Брід|Краснім Бродї]] штудовав філозофії і там вступив до чіну Василіан. Потім працовав як учітель в монастырьсых школах на [[Підкарпатя|Підкарпатю]] і Пряшівщінї, быв ігуменом монастырїв.

Зоставив «Грамматику русскую сирѣч правила извѣщателная и наставителная о словосложеніи слова языка славенского или русскаго» (три варіанта, 1768-88), операючі ся притім о ґраматікы [[Смотрицькый, Мелетій|Мелетія Смотрицького]], [[Лаврентий Зизанія|Лаврентия Зизанія]], латиньскы ґраматікы пізного середовіка Эммануіла Алвара і Філіппа Меланхтона, ґраматіку русского языка [[Ломоносов, Михаил Васильєвич|Михаила Ломоносова]]. Учебник ся складать з 4 частей ([[орфоґрафія]], [[просодія]], [[етімолоґія]] і [[сінтаксіс]]).

Єромонах Арсеній тыж написав історічну працу «Описание обителей Мараморошских древнє бывших» — о історії монастырїв Підкарпатя і поетічне церьковнославяньске дїло «Правила и Наставления», котре было друковане року 1927. В рамках баданя о Коцаковій ґраматаіцї нашов [[Й. О. Дзендзелівськый]] три далшы незнамы дїла А. Коцака а то моралістічно-дідактічный твор «Похвала о премудрости троякой во вици самоявленой» і дві філозофічны дїла «Тропус» і «Лінґуа» писаны по латиньскы. Цалково ся заховало высше 30 рукописів книг в церьковнославяньскім і латиньскім языку. Векшына мать філозофічно-теолоґічный характер, дакотры з книг мають россяг 400-600 сторінок<ref>{{cite web |url=http://www.rusin.sk/data/att/4091_subor.pdf|title= Spisovatelia môjho regiónu |publisher=www.spojenaskolask.sk |accessdate= [[28. авґуст]] [[2011]]}}</ref>. Находять ся в Мукачовскій монастырьскій книжніцї і в Ужгородьскій штатній універзітї.

В 1798 тяжко захворїв і пришов до Мукачовского [[Монастырь|монастыря]], де пізнїше, 12. апріля 1800 помер.

== Література ==
* ''Й. О. Дзендзелівський.'' Коцак Арсеній // Українська мова: Енциклопедія. — К.: Українська енциклопедія, 2000. ISBN 966-7492-07-9
* Дзендзелівський Й. О., Ганудель 3. Граматика Арсенія Коцака. // Науковий збірник Музею української культури у Свиднику, т. 15, ч. 2. Пряшів. 1990.

== Одказы ==
* [http://www.test.bazylianie.pl/?option=com_content&view=article&id=332 Ієромонах Арсеній Олексій Коцак]

== Референції ==
<references/>.

{{Lifetime|1737|1800|Коцак, Арсеній}}
[[Катеґорія:Русиньскы церьковны дїятелї]]

[[ru:Коцак, Арсений]]
[[uk:Коцак Арсеній]]
