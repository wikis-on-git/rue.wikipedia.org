[[Файл:Phalacrocorax carbo1.jpg|thumb|right|Корморан]]
[[Файл:Ab bird 023.jpg|thumb|Кормораны на берегу [[Азовске море|Азовского моря]]]]
'''Корморан''' або тыж '''великый баклан''' (''Phalacrocorax carbo'') є перелїтный [[птах]] з [[Родина (біолоґія)|родины]] [[корморановы]]х. Плаве по уровни воды, ёго довгый на кінцї гаковый [[дзёбак]] є напряменый криво горї. Тыж ся потаплять і ловить [[рыбы]]. Плавача блана споює вшыткы штири палцї на нозї. [[Гнїздо]] собі будує на стромах коло воды. Гнїздить в [[Колонія (біолоґія)|колоніях]]. Родічі кормлять молодята меншыма рыбами.

== Росшырїня ==

Ареал росшырїня корморана є дуже россяглый, загорнює вшыткы контіненты мімо [[Южна Америка|Южну Америку]] і [[Австралія|Австралію]]. В [[Северна Америка|Северній Америцї]] є ёго ареал обмедженый на северовыход, птахы але зимують на югу аж по южну Флоріду ([[США]]). Тыж гнїздить в западнім [[Ґроньско|Ґроньску]]. В [[Европа|Европі]] обывать векшыну [[Атлантічный океан|атлантічного]] побережа, [[Середоморя]] і ряд областей [[Выходна Европа|выходной Европы]]. В [[Африка|Африцї]] зимує на севернім побережу і поздовж Нілу, гнїздить і цїлый рік ся находить на северозападнім побережу, в середнїй і выходній Африцї і в Югоафрицькій републіцї. В Азії гнїздить од середнёй Азії на выход по выходну [[Кітай]], зимує в южній Кітаї і Індії, зимуючі птахы суть позорованы і в юговыходній Азії. Гнїздить тыж у векшынї Австралії окрем централных областей, зимує і на Новім Зеландї.<ref>[http://www.birdlife.org/datazone/speciesfactsheet.php?id=3679 Корморан на BirdLife International (anglicky)]</ref>

== Референції ==
<references />

{{commons|Phalacrocorax carbo}}

[[Катеґорія:Корморановы]]
[[Катеґорія:Птаство Підкарпатьской Руси]]

[[sl:Kormoran]]
