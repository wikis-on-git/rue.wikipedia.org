'''Александер Грабарь''' ([[17. авґуста]] [[1883]], [[Будапешт]] - [[1959]], [[Ужгород]]) - русиньскый културный дїятель, педаґоґ і малярь. Основатель карпатьской [[орнітолоґія|орнітолоґії]] і автор першых науковых орнітолоґічных робот в [[Русиньскый язык|русиньскім языку]]. 

==Біоґрафія==
Народив ся в [[Мадярьско|Мадярьску]] в містї Будапешт в роцї [[1883]]. Року [[1902]] скінчів ґімназію в [[Ужгород]]ї і в роцї 1903 публіковав першу наукову роботу уж як штудент біолоґічной факулты в Будапештї, яку закінчів в р. [[1906]]. Потім започав робити на ужгородьскій ґімназії як професор біолоґії. За свій вклад до наукы быв оцїненый діпломом Ужгородьского кралёвского орнітолоґічного товариства. Од року 1944 працовав в Підкарпатьскім краёзнательскім музею. По року 1945 быв доцентом Ужгородьской універзіты. Умер в 1959 в Ужгородї.

Ёго найзнаміша робота ''Птаство Подкарпатской Руси'' з року 1931 описує 278 видів авіфауны Підкарпатя і часточно выходного [[Словеньско|Словеньска]]. Єй велике значіня про Русинів є в тім, же была написана по [[Русиньскый язык|русиньскы]] і захопила оріґіналны русиньскы назвы [[птах]]ів. Зозберав унікатну колекцію хижых птахів яка є днесь єдина свого тіпу в [[Україна|Українї]]. Александер Грабарь тыж роспрацовав практічну сістему годовлї гищів у волъєрах. Малёвав країнкы і заряджує ся до підкарпатьской школы країнарїв імпресіоністів.

==Творба==
* Ay urali bagoly fészkelése a Kárpátokban //Természet-tudományi kőzlőny, Budapest, 1903
* Beobachtungen űber die Uraleule //Aquila, t. 32-33, 1935-1926
* Gyps fulvus, Nyctea nivea, Aegolius Teugmalnni
* A. nyérc Uyshorodon (Putorius lutreola) //Kárpati vadász Berehovo–Beregszasz, 1928
* Птаство Подкарпатской Руси //Подкарпатська Русь, р.8. Ужгород, 1931
* Туруни Подкарпатской Руси (Carabini Carpathorossiae) // Подкарпатска Русь, р.8. Ужгород, 1931-1932
* Ptactvo na Podkarpatské Rusi // Sbornik Zemské Musejni Společnosti v Užhorodé, 1932
* Уральська сова на Подкарпатскої Руси // Подкарпатска Русь, р. 10 Ужгород, 1933
* Важки Подкарпатскої Руси (Odonata Carpathorossica)
* Die Verbreitung des weissen Storches (Ciconia c. ciconia L.) im Hordungarischen Karpathen-vorland in den Jahren 1933-1934 // Aquila. t. 46-49, Budapest, 1939
* Хижое птаство Подкарпаття // Зоря, Hajnal, 1942, Унгвар, I, № 1-2, 1941, II, № 1-2

==Література==
* {{книга|автор =[[Іван Поп]]|тітул =Podkarpatská Rus - osobnosti její historie, vědy a kultury|одказ = |місто =[[Прага]] |выдавательство =Libri |рік = [[2008]]|том = |сторінкы =111 |сторінок = |серія = |isbn =978-80-7277-370-1 |тіраж =1200 }}
* [http://univ.uzhgorod.ua/sections/zoo_museum/a_grabar/ Зоолоґіґный музей УжНУ]
==Екстерны одказы==
[http://aetos.narod.ru/selectrus/hrabar.htm ПТИЦЫ  ПОДКАРПАТСКОЙ РУСИ]
{{Біоґрафічный стыржень}}
{{Lifetime|1883|1959|Грабарь, Александер}}
[[Катеґорія:Русины]]
