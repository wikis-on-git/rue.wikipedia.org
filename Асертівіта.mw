'''Асертівіта''' є способность просаджовати властне суджіня, одношіня або інтерес. Поважує ся за важну комунікачну здатность. Учіть єй много одборників на вывой особности і [[Псіхотерапеут|псіхотерапеутів]] і є тыж обсягом много популарных мануалів про властне здоконалїня. Часто ся перекладать як себепросаджіня.

Автором методы асертівного тренінґу (тренінґу асертівіты) є Америчан А. Салтер. Своїх штудентів учів спонтанным реакціям, зодповідаючому прояву [[Емоція|емоцій]] і уменя стояти сі за своїм. Цілём є міджіншым роспознати і заставити маніпулатівне хованя. Штіл [[Маніпулація|маніпулації]] є звязаный з тіпом особности. Зъявно найдоконалїше дїлїня тіпів маніпулації є Шостромова тіполоґія маніпулації, котра находить елементы маніпулації у девятёх характерістічных штілох особности.

== Технікы ==

Асі найоблюбленїша техніка обгаёвана асертівітов є техніка засекнутой [[Ґрамофоновой платня|ґрамофоновой платнї]]. Є то властнї повторёваня пожадавків все, кідь ся чоловік стрітить з одпором без причіны. Термін походить з ґрамофоновых платней, котры кідь ся пошкребали, так могли вести іглу ґрамофону до ціклу без кінця.

Дале пак екзістує техніка приятельного [[Компроміс|компромісу]]. Фундаментом є найджіня даякой обмедженой правды, на котрій ся може чоловік з протистранов договорити. Пак ся дасть быти згодный „часточно“ ці „основно“.

Неґатівный вопрос выжадує далшу шпеціфічну крітіку. Неґатівне тверджіня є з другого боку згода з крітіков без упущіня з прав.

== Література ==

* Cavood, D.: ''Assertiveness for Managers. Learning Effective for Managing People''. Seattle, Self Counsel Press, Inc. 1983
* Cotller, S. B., Guerra, J. J.: ''Assertion Training'', Champsing, Ill. Research Press 1980. New York, Pergamon Press 1987
* Fensterheim, H., Bear, J.: ''Don’t say yes, when you want to say no''. London, A Future Bock 1976
* Galassi, J. P., Galassi, M. D.: ''Assertive training in groups''. JCounsPs 21, 1974
* Lange, A., Jakubowski, P.: ''Responsible assertive behavior''. New York, Research Press 1978
* Smith, M. J.: ''When I say No, I feel guilty''. New York, Bantam Books 1980

[[ca:Assertivitat]]
[[cs:Asertivita]]
[[de:Selbstbehauptung]]
[[en:Assertiveness]]
[[es:Asertividad]]
[[et:Enesekehtestamine]]
[[fr:Assertivité]]
[[gl:Asertividade]]
[[it:Assertività]]
[[ja:アサーティブネス]]
[[nl:Assertiviteit]]
[[pl:Asertywność]]
[[pt:Assertividade]]
[[ru:Ассертивность]]
[[sk:Asertivita]]
[[sr:Асертивност]]
[[uk:Асертивність]]
