[[Файл:Accipiter gentilis -injured Goshawk.jpg|thumb|right|Сапсан]]
'''SСапсан''' (''Falco peregrinus'') є козмополітны росшыреный [[соколовы]]й [[хищі|хищ]]. [[Саміця]] є выразно векша як [[самець]] і може досяговати аж великости [[гайворон|гайворона]]. Мать довгы шпіцяты крыла і куртый хвіст, котрый ся на кінцї зближує. На фарбі є найвыразнїпый тмавый „баюс“ на білім лици. Ёго жертвами суть переважно птахы до великости качкы. Вид мать множество пописаных підвидів, але не вшыткы суть узнаваны. Різны жрідла уводжають 15-17, даколи докінце і 19 підвидів.

== Опис ==

Роспятя крыл сапсана є 85 - 115 цм, довжка тїла 35 - 50 цм. Самцї важать од 500 ґ до 700 ґ, саміцї суть выразно векшы і важать 910 аж 1500 ґ. Великость варіабілна тыж як і фарба, подля того о якый підвид іде. Севернїшы виды суть векшы, южны суть дрібнїшы.

Фарба сапсанів є дуже варіабілна. Чім севернїша популація, тым є цалкова фарба світлїша, наспай в тропах може фарба головы і заду быти аж чорна. Слїдуючій опис платить головно про підвид (''F. p. peregrinus''), котрый ся находить в середнїй Европі. Дорослый птах мать тмаво сивый аж сивочорный хырбет і білый спід з капковыма фляками переходячіма до вовнок на бріху. Саміця може мати спід до бурой фарбы. Ручны лїтачі пірка суть чорнобуры, шпіцї крыл чорны, хвіст сивобурый з фляками. Конець хвоста є з білым лемом. На білаве лице засягує тмава сивочорна фарба з тимя і творить выразный, характерістічный баюс. Світлїшы северьскы популації мають і сесь баюс узшый і менше выразный. Молоды птахы мають хырбет скоре сивобурый з білавыма або жовткавыма лемами пірок. Хвіст мають тмавобурый з ясныма смугами, Спід тїла мають выразно поздовж фляковатый.

== Страва ==

Сапсаны лїтають швыдкым маханём крыл, плахтять лем на куртых драгах. Ловлять скоро вылучно птахы, котры летять. Ёго штіл ловлїня не є барз вгодный про поземный уловок, зато лов дрібных ссавцїв волить лем вынятково і птахы на земли пробує дістати до воздуху. Мече ся з великой вышкы на уловок під собов і атакує го острыма пазурами. Годен досягнути аж 300 км/г. Нараз у тій швыдкости быв бы небезпечный і про нёго і зато ся намагять трафіти найскоре крыло, не пряме тїло жертвы. З той самой прічіны не може атаковати на веце птахів нараз і дакотры виды дрібных птахів ся зато на охрану перед ним зґрупують. Уловок по атаку векшынов впаде на землю, де го сапсан забє клювнутём, покы впаджїня уловок пережыв.

== Розмножованя ==

[[Файл:Faucon pelerin 7 mai.jpg|thumb|right|Саміця сапсана на гнїздї з молодятём]]
Сапсаны поглавно дороснуть у двох аж трёх роках. Перед гнїздїнём вказують акробатічны приклады лїтаня. В природї гнїздить переважно на скалї, кідь не мать к діспозіції скалы, загнїздить і у старім гнїздї іншого виду. Сам гнїздо не будує, ани не справує, на скалї велё раз гнїздить і на голім підкладї. Были зазначены і гнїзда на земли. Облюбив собі і лудьскы будовы і часто гнїздить в розвалинах замків або на різных вежах. І наперек тому не гнїздить у великых містах. На свої гнїзда ся реґуларно вертать, або гнїздить холем близко старого місця.

У середнїй Европі зношать саміця найчастїше на кінцї марца ці початку арпіля 3-4 яйця. Сїдить на них коло 29-30 днїв саміця обчас єй черять самець. Саміця собі страву будь сама уловить, кідь єй самець черять у сиджіню, або їй самець носить уловок на гнїздо. По вылягнутю ся о молодята старать дас 14 днїв лем саміця, самець носить страву, потім ся черяють, Молодята опущають гнїздо по 35 аж 42 днях, але родічі їх кормлять і надале холем два місяцї.

== Росшырїня ==
[[Файл:PeregrineSubspeciesMap.png|250px|thumb|right|Мапа росшырїня підвидів сапсана, указуюча 19 підвидів]]
Придоно ся не находить лем в Антарктідї, частях Южной Америкы, на Новім Зеландї і Ісландї. В сучасноти є ёго росшырїня менше, бо на много місцях, переважно в розвинутых індустріалізованых областях сапсан выгынув.

== Література ==
* Hudec, K.; Šťastný, K. a kol. (2005): Fauna ČR Ptáci 2/I. Academia Praha, 572 str. (друге переробене і доповнене выданя)
* Sauer, F. (1995): Průvodce přírodou: Ptáci lesů, luk a polí. Ikar Praha, spol. s r.o., 286 стр.
* ŠŤASTNÝ, Karel; BEJČEK, Vladimír; HUDEC, Karel. Atlas hnízdního rozšíření ptáků v České republice. Прага: AVENTINUM s.r.o., 2006. ISBN 80-86858-19-7. S. 102-103.

== Екстерны одказы ==
* [http://www.rozhlas.cz/hlas/dravci/_zprava/13553 приклад голосу з проєкту Чеського радія Голос на каждый день]
* [http://www.wildafrica.cz/cs/zvire/sokol-stehovavy/ wildafrica.cz]
* http://www.priroda.cz/lexikon.php?detail=376
* [http://www.biolib.cz/cz/taxon/id8552/ biolib]
* [http://www.falcoperegrinus.net European Peregrine Falcon Working Group]
* [http://www.beleefdelente.nl/slechtvalk Вебкамера у гнїздовій будцї]

{{Commons|Falco peregrinus}}
==Референції==
{{Переклад|cs|Sokol stěhovavý|7355983}}

{{Стыржень}}

[[Катеґорія:Соколовы]]

{{Link FA|ar}}
{{Link FA|en}}
{{Link FA|fr}}
{{Link FA|ru}}
{{Link GA|de}}
{{Link GA|es}}
{{Link GA|uk}}

[[an:Falco peregrinus]]
[[ar:شاهين]]
[[az:Şahin]]
[[be:Сапсан]]
[[bg:Сокол скитник]]
[[br:Falc'hun pirc'hirin]]
[[bs:Sivi soko]]
[[ca:Falcó pelegrí]]
[[co:Falcu columbaghju]]
[[cy:Hebog Tramor]]
[[da:Vandrefalk]]
[[de:Wanderfalke]]
[[el:Πετρίτης]]
[[en:Peregrine Falcon]]
[[eo:Migra falko]]
[[es:Falco peregrinus]]
[[et:Rabapistrik]]
[[eu:Belatz handi]]
[[fa:بحری]]
[[fi:Muuttohaukka]]
[[fo:Ferðafalkur]]
[[fr:Faucon pèlerin]]
[[frr:Waanerfalk]]
[[ga:Fabhcún gorm]]
[[gd:Seabhag]]
[[gl:Falcón peregrino]]
[[he:בז נודד]]
[[hu:Vándorsólyom]]
[[id:Alap-alap kawah]]
[[it:Falco peregrinus]]
[[ja:ハヤブサ]]
[[kk:Лашын]]
[[ko:매]]
[[la:Falco peregrinus]]
[[lb:Spuervull]]
[[lbe:Лачин]]
[[lt:Sakalas keleivis]]
[[lv:Lielais piekūns]]
[[mk:Сив сокол]]
[[mr:बहिरी ससाणा]]
[[nl:Slechtvalk (vogel)]]
[[nn:Vandrefalk]]
[[no:Vandrefalk]]
[[pl:Sokół wędrowny]]
[[pms:Falco peregrinus]]
[[pnb:پیریگرائن فالکن]]
[[pt:Falcão-peregrino]]
[[ro:Șoim călător]]
[[ru:Сапсан]]
[[sh:Šahin]]
[[simple:Peregrine Falcon]]
[[sk:Sokol sťahovavý]]
[[sl:Sokol selec]]
[[sr:Сиви соко]]
[[sv:Pilgrimsfalk]]
[[ta:வல்லூறு]]
[[tr:Bayağı doğan]]
[[uk:Сапсан]]
[[wa:Fåcon perlin]]
[[zh:游隼]]
