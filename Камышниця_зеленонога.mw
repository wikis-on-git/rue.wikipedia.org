[[Файл:Kokoszka(Grzecho Lukasik).jpg|thumb|right|Камышниця зеленонога]]
'''Камышниця зеленонога''' (''Gallinula chloropus'') є малый росшыреный водяный [[птах]] з чісленой [[родина (біолоґія)|родины]] [[водяны курочкы|водяных курочок]].

== Опис ==
[[Файл:Common Moorhen (Gallinula chloropus)- Immature at Kolkata I IMG 2455.jpg|left|thumb|Молодый птах]]
Велика дас як [[куропатка]], росте до 32 - 35 цм, важыть 310 - 456 ґ і в роспятю крыл мірять 54 - 62 цм, самець притім выросне кус веце як саміця.<ref name= cornell>http://www.birds.cornell.edu/AllAboutBirds/BirdGuide/Common_Moorhen.html</ref> Мать барз особливый взгляд, є блищачо чорна із синявым надыхом, мать буры крыла, жовты ногы, червеный чоловый щіток і дзёбак із жовтым шпіцём і выразны білы знакы на боках. Навыше мать ногы з довгыма перстами, котры розкладають вагу тїла і камышницї зеленоногій доволюють ся рушати по болотистым днї і плаваюґій веґетації. 

Обі поглавя ся фарбов взаємно не одрізняють, молоды птахы суть переважно буры і хыбує їм характерістічне червене зафарблїня дзёбака, голу помаранчово зафарблену скору на голові і синю смужку коло ока.

== Росшырїня ==

Камышниця зеленонога є найуспішнїшым<ref>Whitfield, P. (2003): ''2000 звірят'', стр. 266. Euromedia Group, k. s.</ref> і найрозшыренїшым<ref name= cornell>http://www.birds.cornell.edu/AllAboutBirds/BirdGuide/Common_Moorhen.html</ref> представителём цїлой своёй родины і належыть к вообще найросшыренїшым солодководяным птахам світа.<ref>Burnie, D. (2002): ''Звіря''; стр. 300. A Dorling Kindersley Book. ISBN 80-242-0862-8</ref>  Росшыреный є на вшыткых світовых контінентах з выїмков Австралії і Антарктіды, в Европі у векшым чіслї хыбує лем в Шкандінавії і на теріторії дакілько штатів южной Европы. І наперек выразному знишіню їх популації бігом 70. і 80. років [[20. стороча]]<ref>http://www.rieselfelder-windel.de/index.php?id=134</ref> є іщі все богато росшыреным видом, лем їх европска популація рахує цїлых 1 700 - 3 300 000 екземпларів.<ref>http://www.iucnredlist.org/details/143919</ref>

Є дуже приспособлива і зато може жыти практічно скоро на вшыткых тіпах стоячіх вод, помалы течучіх, солодкых і напівсоленых вод од рыбників, озер і мочарїв аж по переплавы і векшы водоємы в самотных центрах міст. Часточно є стяговава, птахы із замерзаючіх водных плох ся каждым роком громадно стягують южным напрямом.

== Еколоґія ==

Камышниця зеленонога є у вольній природї векшынов полошава і при назнаку небезпеченства швыдко счезне до скрышы коло берега, котру єй забезпечать богаты поросты терстины. Добрї ся приспособлює і жывоту близко чоловіка, особливо в містьскых парках, на полях і переплавах, і свою природну полошавость в такый областях уж стратила. Часто ся находить і на одкрытій водї, де припоминать меншу качку, але ай на векшу одлеглость мать очівісне характерістічне цуканя головов і хвостом і выразне зафарблїня спіднїх хвостовых кровок.<ref name= DH>Dungel J., Hudec, K. (2001): ''Atlas ptáků České a Slovenské republiky''; str. 90. Academia, Praha. ISBN 978-80-200-0927-2</ref>
[[Файл:Gallinula chloropus 2 (Marek Szczepanek).jpg|thumb|Камышниця зеленонога глядать їджіня]]
Стримує ся єднотливо, жере переважно малы плоды рослин, різны виды травы і водяны хробакы. За стравов ся выдасть нелем през день а і в ночі.<ref name= naturia>http://www.naturia.per.sg/buloh/birds/Gallinula_chloropus.htm</ref> Годна дуже добрї плавати<ref>http://identify.whatbird.com/obj/464/overview/Common_Moorhen.aspx</ref> і докінце ся потапляти, під водов годен вытримати аж 2 минуты.<ref>http://www.natur-lexikon.com/Texte/HWG/001/00093/HWG00093.html</ref> Як порівнаме з другыма видами курочок належыть міджі способны і релатівно вытырвалых лїтаків.<ref name= naturia>http://www.naturia.per.sg/buloh/birds/Gallinula_chloropus.htm</ref> Озывать ся шыроков шкалов різных голосовых проявів, найчастїше прудкым „кірк“ абоo „кірук“.<ref name= DH>Dungel J., Hudec, K. (2001): ''Atlas ptáků České a Slovenské republiky''; str. 90. Academia, Praha. ISBN 978-80-200-0927-2</ref>
[[Файл:Waterhoennest.JPG|left|thumb|Гнїздо з яйцями]]
При заснубных танцях ся самець голосно озывать і саміцї нукать кусы водяных рослин, котры торгать на берегу і у водї. В часї гнїздїня є камышниця зеленонога силно теріторіална і жыє в певных звязках. Інтересне є же пар бігом єдного часу гнїздїня будує з прибережной веґетації, терстины і другых водяных рослин такой дакілько гнїзд і лем єдно, котре бывать звычайно велике 15 × 15 цм, хоснує про гнїздїня, далшы служать про ночлягы.<ref name= naturework>http://www.nhptv.org/Natureworks/moorhen.htm</ref> Гнїздо звыкне быти уміщене на берегу, часто го будує і в плыткій водї. 
[[Файл:Common Moorhen.jpg|thumb|Камышниця зеленонога з ґрупов молодят]]
В дорбых условіях мать за рік і дві зношкы, перша рахує середнї 8-12 яєць, котры саміця кладе уж початком ярї, друга бывать звычайно менша і рахує 5-8 яєць. Яйця суть з чорныма фляками і міряють 42 × 29,7 мм. На їх інкубації, котра тырвать згруба 3 тыжднї, і на слїдуючій выхові молодят ся дїлять обоми родічі. Молодята опущають гнїздо курто по вылягнутю.

== Ґалерія ==
<gallery>
Файл:Teichhuhn 0505275.jpg|Молодый птах
Файл:Common Moorhen (Gallinula chloropus)- Preening at Kolkata I IMG 2450.jpg|Камышниця зеленонога з розтягнутыма крылами.
Файл:Gallinula chloropus PC085754 MASTER.jpg|Камышниця зеленонога як ходить
Файл:Gallinula chloropus distr ma.png|Европске росшырїня камышницї зеленоногой - жовты суть гнїздищя і зелены области де ся стримує по цїлый рік.
</gallery>

== Референції ==
{{sisterlinks
 | commons = Gallinula chloropus
 | species = Gallinula chloropus
 }}
{{Переклад|cs|Slípka zelenonohá|7146220}}
<references/>
{{Link FA|de}}

[[Катеґорія:Водяны курочкы]]
[[Катеґорія:Птаство Підкарпатьской Руси]]
{{Link GA|ru}}

[[az:Gallinula chloropus]]
[[bg:Зеленоножка]]
[[br:Douryar voutin]]
[[ca:Polla d'aigua]]
[[cs:Slípka zelenonohá]]
[[cy:Iâr Ddŵr]]
[[da:Grønbenet rørhøne]]
[[de:Teichralle]]
[[dv:އޮޅުވަލު ކަނބިލި]]
[[en:Common Moorhen]]
[[eo:Verdkrura galinolo]]
[[es:Gallinula chloropus]]
[[et:Tait]]
[[eu:Uroilo arrunt]]
[[fi:Liejukana]]
[[fo:Sevhøna]]
[[fr:Gallinule poule-d'eau]]
[[frr:Weederhan]]
[[fy:Reidhintsje]]
[[gn:Ypaka'a]]
[[he:סופית (עוף)]]
[[hu:Vízityúk]]
[[io:Galinelo]]
[[it:Gallinula chloropus]]
[[ja:バン (鳥類)]]
[[kbd:Къамылджэд]]
[[ku:Mirîşka avî]]
[[lt:Nendrinė vištelė]]
[[mr:काळी पाणकोंबडी]]
[[ms:Burung Tiong Air]]
[[nds-nl:Waoterkiep]]
[[nl:Waterhoen]]
[[nn:Sivhøne]]
[[no:Sivhøne]]
[[nv:Tóidoozohii bidaaʼ łichííʼígíí]]
[[pcd:Poulhe d'ioe]]
[[pl:Kokoszka zwyczajna]]
[[pms:Gallinula chloropus]]
[[pnb:عام میدانی مرغی]]
[[pt:Galinha-d'água]]
[[qu:Tiki]]
[[ru:Камышница]]
[[se:Láttovuonccis]]
[[sk:Sliepočka vodná]]
[[sl:Zelenonoga tukalica]]
[[stq:Woaterhanne]]
[[sv:Rörhöna]]
[[tr:Saztavuğu]]
[[uk:Курочка водяна]]
[[vi:Kịch (chim)]]
[[vls:Spierhoan]]
[[zh:黑水鸡]]
