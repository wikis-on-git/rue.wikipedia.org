[[Файл:Tachybaptus ruficollis 1 (Marek Szczepanek).jpg|thumb|right|Дорослый птах на гнїздї у свадьбянім шатї]]
[[Файл:Little Grebe.jpg|thumb|Дорослый птах у простім шатї]]
'''Пірникоза карликова''' (''Tachybaptus ruficollis'') є найменшым [[Вид (біолоґія)|видом]] [[пірникозовы|пірникозы]] в [[Европа|Европі]].

== Попис ==

Выразно менша як качка; росте до 25–29 цм, роспятя крыл мірять 40–45 цм і важыть 130–235 ґ. Мать курте робустне тїло з куртыма крылами і шыёв і малов кулятов головов без пірковых ух. Дорослы птахы суть у свадьбянім шатї переважно тмаво барнасточорны з ґаштаново буров фарбов на боках карку і головы. На корїню дзёбака мають выразный жовтый фляк. В простім шатї суть цїлково блядшы, зверьху тмавобуры, з лицями до біла і світло буров шыёв і грудёв. Молодята суть переважно чорны з білавым чолом і світлїшыма смужками на голові і хырбетї. Обидві поглавя суть фарбов такы самы.

На гнїздищах жыє скрыто, часто ся потаплять. Під воду ся скрыє і в небеспецї, вылїтавать лем малоколи. Їх притомность прозраджує найчастїше голосне колысава „бібібібібібібі“, з котрым ся озывать в часї гнїздїня. Варує острым, металово звуковым „піт“.

== Росшырїня ==

Ареал росшырїня пірникозы карликовой є од [[Западна Европа|западной]] і [[Середня Европа|середнёй Европы]] через [[Азія|Азію]] і [[Індія|Індію]] аж по [[Кітай]], [[Японія|Японію]] і [[Нова Ґуінеа|Нову Ґуінеу]]. Загорнює тыж векшыну [[Африка|Африкы]], враховано [[Мадаґаскар]]у. Звычайно гнїздить у низшых пологах.

Є часточно перелїтный вид; в середнїй Европі є переважно перелїтный.  

Европска популація є брана як стабілна, знижує ся в часї твердых зим.
== Біотоп ==

Гнїздить на плыткых, богато зароснутых водных плохах різной, часто і малой розлогы. На зиму міґрує на незамерзаючі рікы.
== Страва ==

Жывить ся переважно хробаками, жабами і малыма рыбами.

== Гнїздїня ==

Гнїздить од апріля до октобра 2x за рік. Плаваючі гнїзда з водный рослин будують обидвоми родічі векшынов добрї схованы в тростинцї в плыткій водї. В єдній покладцї бывать 4–6 (3–7) яєць з розмірами 37,1 x 25,9 мм.

== Референції ==
{{Sisterlinks
| commons = Tachybaptus ruficollis
| species = Tachybaptus ruficollis}}
{{Переклад|cs|Potápka malá|7103173}}
<references/>
* [http://www.biolib.cz/cz/taxon/id8338/ Biolib]
* Bezzel, E. (2007): ''Ptáci''. Rebo Productions. ISBN 978-80-7234-292-1


[[Катеґорія:Пірникозовы]]
[[Катеґорія:Птаство Підкарпатьской Руси]]

{{Link GA|fr}}
