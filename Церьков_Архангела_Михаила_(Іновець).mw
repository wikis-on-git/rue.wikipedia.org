[[Файл:Chram Inove int.JPG|thumb|[[Іконостас]] храму]]
'''Церьков Ахангела Михаила в Іновцї''' є деревяный [[Ґрекокатолицька церьков|ґрекокатолицькый]] храм в [[Іновець|селї]] в найвыходнїшій части Словеньска в [[окрес Собранцї|окресї Собранцї]]. Є то єден з найменшых деревяных церьквей на Словеньску.

Збудованый быв в першій третинї [[19. стороча]] (даколи ся споминать рік [[1836]]) і своїма розмірами постачовав потребам мало люднатого села. Частёв ареалу є деревяна дзвоніця з простов, у верьхнїй части одкрытов стовпковитов конштрукціёв, на схылї за церьквов лежыть цінтерь і цалый ареал дотворюють величезны липы.

З погляду плану є то трипросторовый зрубовый обєкт на низшых підвалинах з гротово закінченов святынёв. Нава є поставлена на штворцёвім планї, подобно і [[Бабінець (архітектура)|бабінець]], над котрым ся піднимать западна вежа сітуована до тырчачой стрїхы і підхопленыма деревяныма кракорцями. Зруб є перекрытый великов вальбвов стрїхов, котра заступує так низько, же облачкы на южнім боцї мусили быти осаджены до глубокой  нікы. На металовій конштрукції над святынёв была осаджена менша стрїшна вежочка. Обидві вежы суть закінчены цібулёвитыма банями з трираменныма кованыма крестами. Головный вступ веде через бабінець до храмовой навы. котры просвітлює двоїця облачіків. Інтерьєр святынї просвітлюють тыж два облачікы (на южній і северовыходній стїнї).

З доводу малой вышкы і шыркы выходной стїны навы, не было можне осадити [[іконостас]] з повным іконоґрафічным проґрамом, котрый є дякувші тому некомплетный і асіметрічный. Вырїзована конштрукція іконостасу з біло-золотыма царьскыма воротами з медайлонами походить з часы вынику цалого храму і вызначує ся нетрадічным способом різбарьской декорації ёго стовпіків, та і рамків головных [[ікона|ікон]]. Вшыткы іконы суть позначены силным впливом западной мальбы, подобный характер мат і [[престол]] во святынї з іконов Пєты і образ Роспятя на столї [[жертвеник]]а. Почас обновы церкви в 90. роках 20. стороча дішло ку вычеряню нарушеного дерева зрубу і шындля вальбовой стрїхы.

== Література ==
*Dudáš, M., Gojdič, I., Šukajlová, M.: Drevené kostoly, edícia Kultúrne Krásy Slovenska, vyd. DAJAMA Bratislava, 2007
*Globus magazín, Drevené kostolíky na Slovensku III., str. 68, roč. 3., číslo 5-6, r. 2003
* ''Drevené gréckokatolícke chrámy na východnom Slovensku. Humenné, okolie a iné.'' Prešov : PETRA n. o., 2008, s. 32-41: "INOVCE, Gréckokatolícky chrám sv. archanjela Michala z roku 1836, NKP". ISBN 978-80-8099-032-9

== Екстерны одказы ==
* [http://drevenechramy.sk/drevene-chramy/humenne-okolie-a-ine/inovce/ Inovce, Gréckokatolícky drevený chrám svätého archanjela Michala, 1836, NKP]

[[Катеґорія:Ґрекокатолицькы деревяны храмы|Архангела Михаила (Іновець)]]
