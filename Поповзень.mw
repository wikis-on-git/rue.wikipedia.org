[[Файл:Sitta europaea wildlife 2 1.jpg|thumb|right|Дорослый птах]]
'''Поповзень''' (''Sitta europaea'') є малый [[Вид (біолоґія)|вид]] [[співакы|співака]] з [[Родина (біолоґія)|родины]] [[поповзенёвы]х] (Sittidae).

== Опис ==

Поповзень є великый приближно дас як [[воробель]], росте до довжкы 13-14,5 цм, роспятя крыл мірять 23-27 цм а важыть коло 23 ґ. Матз завалисте тїло, курты ногы, хвіст і карк, велику голову і шыловитый дзёбак. Верьх головы і тїла є сивосинїй, пірка лїтаня суть тмавы. Чорна смуга, як ся тягне од корїня дзёбака кріз око аж к тылу бывать у саміць дакус узша. Лице і горло суть білавы, спід жовтопомаранчовый (у северо- а выходоевропскых популацій вілый), бокы і спіднї кровкы хвоста начервенїлы, у самця велми тмавы, очі чорны а ногы жовтопомаранчовы.

Лїтать швыдко і шыковно в плохых вовнках.

Вавить голосныма писканями і мягкішым синицёвым „сіт сіт“. Спів є трилковый, в базї звучіть як „квіквікві…“.

== Росшырїня ==

Поповзень є росшыреный на россяглій теріторії Евразії а в северозападній [[Африка|Африцї]] (т.є. мать палеарктічне росшырїня). Є сталый. Творить ряд [[підвид]]ів. Стримує ся переважно в [[листяный лїс|листяных]] а [[змішаный лїс|змішаных лїсах]] зо старыма стромами, жыє тыж в загородах і містьскых парках. Найбогатше ся находить в [[низина]]х, у высшых [[надморьска вышка|надморьскых вышках]] жыє уж рідше.

== Еколоґія ==

Іде о теріторіалный вид, якый ся шторік вертать на тоты самы гнїздовиска. Добрї ся рушать по стромах, як єдиный европскый співак ай долов головов. 

Страву, яку творить особливо дрібна хробачіна, выглядавать в щербинах скоры стромів, або тїсно під нёв. В зимі ся жывить головно насїнями, часто навщівлять кормитка вєдно зо синицями. Цїлорочно собі навеце робить засобы, котры пак поступно выглядавать.

Гнїздить раз за рік од марца до юна в дутинах стромів, найчастїше выдзёбаных даякым дятлёвым птахом (не одвергне ани будьку), окремо пак в старых дубах. Кідь є вступна дїра дуже велика, замурує єх часточно глинов, жебы днука не міг войти жаден векшый вид. Дутину стеле переважно кусами сосновой або дубовой скоры. В зношцї бывать 5–9 білых, буро флякастых, 19,6 x 14,7 мм великых яєць, на котрых сидить сама саміця 14–17 днїв. Молодята гнїздо опущають по далшых 22–25 днях.

== Одказы ==
{{sisterlinks
 | commons = Sitta europaea
 | species = Sitta europaea}}

=== Референції ===
<references />
{{Переклад|cs|Brhlík lesní|7033956}}

[[Катеґорія:Поповзенёвы]]
[[Катеґорія:Птаство Підкарпатьской Руси]]
{{Link GA|ru}}

[[ba:Үрмәлсек турғай]]
[[be:Звычайны попаўзень]]
[[bg:Горска зидарка]]
[[br:Pokerig-kraoñ]]
[[ca:Pica-soques blau]]
[[cs:Brhlík lesní]]
[[cv:Шăнчас]]
[[cy:Delor y Cnau]]
[[da:Spætmejse]]
[[de:Kleiber (Art)]]
[[en:Eurasian Nuthatch]]
[[eo:Eŭropa sito]]
[[es:Sitta europaea]]
[[et:Puukoristaja]]
[[eu:Garrapo]]
[[fi:Pähkinänakkeli]]
[[fr:Sittelle torchepot]]
[[fy:Blauspjocht]]
[[gl:Piquelo azul]]
[[hu:Csuszka (madár)]]
[[it:Sitta europaea]]
[[ja:ゴジュウカラ]]
[[kbd:КъэбцӀацӀэ]]
[[ko:동고비]]
[[kv:Джиан]]
[[lb:Grousse Bamleefer]]
[[lt:Bukutis]]
[[mn:Өрнийн тоншголжин]]
[[nl:Boomklever]]
[[nn:Spettmeis]]
[[no:Spettmeis]]
[[pcd:Pic maçon]]
[[pl:Kowalik zwyczajny]]
[[pms:Sitta europaea]]
[[pt:Trepadeira-azul]]
[[ru:Обыкновенный поползень]]
[[sah:Кэкэ-бука]]
[[sk:Brhlík obyčajný]]
[[sl:Brglez]]
[[sv:Nötväcka]]
[[tr:Bayağı sıvacı kuşu]]
[[uk:Повзик звичайний]]
[[vi:Sitta europaea]]
[[zh:茶腹鳾]]
