'''Санґвінік''' є єден із штирох видів [[темперамент]]у, стабілны екстроверт. [[Тїлова текутина]], котра на нёго мать вплыв є ''[[кров]]'' (лат. sanguis). Є сполоченьскый, приступный, чінородый, веселый, бесстаростливый, жыво реаґуючій, чулый, бісїдливый і [[оптімізм|оптіміста]]. Назорово і емоціями є нестабілный, прожывать поверьхнї і курто. Є способным підрядженым працовником.

[[Файл:Four temperaments - 2.svg|right|200px|thumb|Штири темпераменты ([[флеґматік]], [[холерік]], санґвінік, [[меланхолік]])]]

== Неґатіва ==

[[Файл:Albrecht Dürer 027.jpg|left|150px|thumb|Албрехт Дурер – Штироє апостолы як представителї штирох темпераментів: Марко і Павло]]

Горне ся до много дїл, котры пак не годен докінчіти. Не годен порозуміти, же може мати якысь прінціпіалны ґанчі своёй натуры. Барз велё бісїдує. Часто любить звеличати. 
На термінах робот собі не дасть позір, часто черять занятя.

== Позітіва ==

Санґвінік любить громаду. Є чутливый і годен вшытко перемінити на фіґель. В жывотї находить копу взруху і годен свої зажыткы інтересно і пестро росповідати. Все є приветливый і оптімістічный. Уж од дїтинства є звідавый і веселый, годен ся бавити із вшыткым, што мать при руцї, любить притомность другый. Не мусить мати веце таленту як іншы, а очівісно собі ужыє бівше забавы і фіґлїв.

Ёго харізма і прекыплююча особност к нёму бесперестаня притїгує людей. Затля што другы натуры лем бісїдують, санґвінік росповідать зажыткы. Любить быти в серединї увагы і дякуючі свому таланту на росповіданя є душов громады. Добрї собі памнятать фарбы, на роздїл од імен ці даякый іншых фактів. Про нёго є природнїй фізічный контакт з другыма людми, дотуляня ся, обятя, гласканя.

Мать вродженый змысел про драматічность і може быти вынятковым актором. Санґвінік мать наівну натуру а і в дорослости собі сокотить дітячу простоту. Є чутливый, одкрытый і беспосереднїй, по верьх наповненый оптімізмом і надхненём скоро про вшытко. Од мала хоче вшытко відїти і з таємніцї іде зошалїти. 

Без ваганя знать понукати свою поміч, але не додумує резултаты своёй охоты. Є творивый і бесперестанно творить новы тай новы взрушуючі ідеї. Іншпірує і притїгує другый своёв властнов енерґіов і надхненём. Знать зачати бісїду з каждым хто є близко і такой ся стане вашым приятелём.

== Повязаны статї ==
* [[Емоція]]
* [[Особность]]
* [[Холерік]]
* [[Меланхолік]]
* [[Флеґматік]]

== Референції ==
{{Переклад|cs|Sangvinik|8372850}}

{{Стыржень}}

[[Катеґотія:Особность]]

[[az:Sanqvinik]]
[[de:Sanguiniker]]
[[fr:Sanguin (médecine)]]
[[nl:Sanguïnisch]]
[[ru:Сангвиник]]
[[sk:Sangvinik]]
[[uk:Сангвінік]]
