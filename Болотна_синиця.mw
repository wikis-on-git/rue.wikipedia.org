[[Файл:Poecile palustris 3b Luc Viatour.jpg|thumb|right|Болотна синиця]]
'''Болотна синиця''' (''Poecile palustris'', [[сінонімум|сін]]. ''Parus palustris'') є малый [[Вид (біолоґія)|вид]] [[співакы|співака]] з [[Родина (біолоґія)|родины]] [[синицёвы]]х (Paridae).

== Опис ==

Дакус є менша як [[воробель]], росте до довжкы 11-12 цм, роспятя крыл мірять 18-19 цм і важыть 9-12 ґ. Верьхню часть тїла мать сивобуру, спід білавый з бурым надыхом видимым головно на боках і спіднїй части бріха, лиця білы і затылок, тимя чоло і бороду блищачо чорны. [[Дзёбак]] є чорный а ногы сивочорны. Обі поглавя суть такых самых фарб, молоды птахы мають простїше зараблене тима і бороду, сивішый надых на верьхнїй части тїла і свитлішый спід; тыж як дорослы суть зафарблены по вечеряню піря в септембру.<ref name=dvd>BWPi: The Birds of the Western Palearctic on interactive DVD-ROM (2004). BirdGuides Ltd. & Oxford University Press. ISBN 1-898110-39-5.(анґліцькы)</ref>

Од барзже подобной синицї луговой{{fakt}} (''P. montanus'') єй годен одрізняти дякуючі голосу. З фізічных ознаків пак іде о світле поле в крылах, котры болотна синиця не мать, блищачішу чапочку і меншый чорный фляк під дзёбаком - жадну з тых ознак але не годен тримати, же она чісто сполеглива.<ref>Jonsson, L. (1996). ''Birds of Europe''. str. 464. Londýn, UK. ISBN 0-7136-4422-2. (анґліцькы)</ref><ref>[http://blx1.bto.org/pdf/ringmigration/24_2/broughton1.pdf Broughton, R. K., Hinsley, S. A. & Bellamy, P. E. (2008). Separation of Marsh Tit Poecile palustris from Willow Tit Poecile montana usinґ a bill criterion]. ''Ringinґ and Migration'' 24, 101–103. British Trust for Ornithology. (анґліцькы)</ref>

Вабить характерістічно твердым „пістъє“. Спів творить ряд повторяных звуків, тыж і „дъєп дъєп дъєп“, „ці віт ці віт“ або „цъє цъє цъє“.

== Росшырїня ==

Болотна синиця жыє на россяглій теріторії [[Европа|Европы]] і [[Азія|Азії]]. Їй ареал росшырїня сягать од северной [[Іспанія|Іспанії]] і [[Піренеї|Піреней]] северно по юговыходне [[Шкотьско]] а выходно по северну [[Японія|Японію]] а северну і западну [[Кітай]] з шыроков медзеров в западній Азії. Справила є стала, птахы із северной Европы але на зиму міґрують на курты оддалености. Векшына птахів навысше ся стримує цїлорочно на своїх гнїздовисках.  

Гнїздить переважно на [[низина]]х, в дакотрых областях але выступує аж по 1 300 [[надморьска вышка|м н. м]]. Глядать переважно вогкы [[листяный лїс|листяны лїсы]], часть в дубовых або буковых поростах, хоць тыж ся находить і у вогкых вілшінах, на берегах рік, в парках, загородах і садах.


== Страва ==
[[Файл:Poecile palustris 5 Luc Viatour.jpg|left|thumb|Болотна синиця]]
В ярї і лїтї ся жывить переважно павуками і хробаками, в осени і зимі зясь головно насїнём, яке собі часточно зберать до засобы, а то на або під землю, міджі листя, під мох а липайникы на стромах.

== Гнїздїня ==

Поглавно дозрївать уж на кінцї 1. рока жывота. Є моногамна, суть знамы припады, коли єден пар вытримав вєдно цїлых 6 років. В середнїй Европі гнїздить справила 1х за рік од апріля до юла а то найчастїше невысоко в дутинах стромів, але тыж в щербинах в стїнах або в будьках,<ref name=wernham>Wernham, C.V., Toms, M.P., Marchant, J.H., Clark, J.A., Siriwardena, G.M. & Baillie, S.R. (2002). ''The Migration Atlas: movements of the birds of Britain and Ireland''. str. 592-593. Londýn, UK. T. & A.D. Poyser. ISBN 0-7136-6514-9. (анґліцькы)</ref> котре стеле мохом, хлупами або пірём. В єдній зношцї є 5-9 світлых, червенобуро флякастых, 16 x 12 мм великых і згруба 1,2 ґ тяжкых яєць, на котрых сидить сама саміця 14-16 днїв. Самець выпомагать аж з кормлїнём молодять, котры суть опірены у віку 18-21 днїв.

Затля найвысшый зазначеный вік в Европі чінить 11 років і 11 місяцїв.

== Одказы ==
{{sisterlinks
 | commons = Poecile palustris
 | species = Poecile palustris}}

=== Референції ===
<references/>
{{Переклад|cs|Sýkora babka|6829899}}

[[Катеґорія:Синицёвы]]
[[Катеґорія:Птаство Підкарпатьской Руси]]

[[als:Sumpfmeise]]
[[ar:قرقف المستنقعات]]
[[ba:Ҡарабаш тебейек]]
[[bg:Лъскавоглав синигер]]
[[br:Pennduig-ar-wern]]
[[ca:Mallerenga d'aigua]]
[[cs:Sýkora babka]]
[[cy:Titw'r Wern]]
[[da:Sumpmejse]]
[[de:Sumpfmeise]]
[[en:Marsh Tit]]
[[eo:Marĉoparuo]]
[[es:Poecile palustris]]
[[et:Salutihane]]
[[eu:Kaskabeltz txiki]]
[[fi:Viitatiainen]]
[[fr:Mésange nonnette]]
[[hu:Barátcinege]]
[[it:Parus palustris]]
[[ja:ハシブトガラ]]
[[lt:Paprastoji pilkoji zylė]]
[[nl:Glanskop]]
[[nn:Lauvmeis]]
[[no:Løvmeis]]
[[pl:Sikora uboga]]
[[pms:Parus palustris]]
[[ru:Черноголовая гаичка]]
[[sk:Sýkorka hôrna]]
[[sl:Močvirska sinica]]
[[sv:Entita]]
[[tr:Bataklık baştankarası]]
[[vi:Poecile palustris]]
[[zh:沼泽山雀]]
