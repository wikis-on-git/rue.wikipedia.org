[[Файл:Common Tern.jpg|thumb|right|Мартышка]]
'''Мартышка''' (''Sterna hirundo'') є середнї великый вид [[крачковы|крачкы]]. Дорослы птахы мають чорну чапочку і червеный дзёбак з чорным шпіцём. Выразный тыж глубоко одкроєный хвіст. Гнїздить в мірнім пасмі северной півкулї окрем западной [[Северна Америка|Северной Америкы]]. В зимі ся векшына мартышок стягує на южну півкулю на юг по [[Арґентіна|Арґентіну]], [[южна Африка|южну Африку]] і [[Австралія|Австралію]].
[[Файл:Common tern immature.jpg|left|thumb|Єднорочный птах]]

== Опис==

=== Великость ===
Довжка: 34-37 цм.<br />
Роспятя: 70-80 цм.<br />
Вага: 90-175 ґ.

=== Свадьбяный шат ===
Чорна чапочка дочагне од чола на шыю і долов під око і к ухам, спідня часть головы, бокы шыї і цїлый спід білы, верьх тїла, крыл сивы. Хвостовы кровкы і хвіст білы, пірка на хвостї із сивов вонкашнёв заставков, крайнї з чорнов.Крайнї ручны пірка лїтаня суть тмавосивы, ку кінцю до чорна, на внутрїшнїй заставі білы. Дзёбак є червеный з чорным шпіцём і ногы суть червены.
=== Простый шат ===
Як свадьбяный, але біле чоло, на рештї чапочкы даколи білы флякы. Тмавшы переднї крыловы кровкы творять невыразну смугу, зверьхнї крыловы кровкы і хвіст даколи з надыхом до сива. Дзёбак чорных з червенов плошков під носовыма дїрками і при корїню (годен быти і цїлый чорный), ногы тмавшо червены.
=== Шат молодят ===
Як простый шат, але чоло з бурыма фляками, і решта чапочкы перемішана з буров. Пірка на хырбетї і кровкы з буброярджавыма концёвыма фляками. Пірка лїтаня тмавосивы, локтёвы із світлишыма шпіцями, хвіст сивкастый. Дзёбак є мясовый або жовтопомаранчовый з чорным шпіцём (поступно тмавне), ногы ружовы або жовтопомаранчовы.
Шат 1.року - як простый шат, на верьху тїла зіставають дакотры пірка з шату молодят.

'''Еколоґія'''
Гнїздить в колоніях (самостоятельных і вєдно з другыма видами крачок або мев) на морьскых побережах, у внутроземных областях і великых водоємах і рік. На гнїздиско прилїтать в апрілю. Гнїзда будує на земли на мало зароснутых місцях, часто лем на наплавенім шутрі. Од кінце апріля до юла зношать 1-4 яйця, сидять обоми птахы 21-22 днїв, при частім вырушованю ся може сиджіня протягнути аж на 30 днїв. Молодята ся 3-4 днї стримують в гнїздї, пізнїше ся скрывають в околицї. Згруба тыждень суть зогрїваны саміцёв і другый родіч приношать страву, пізнїше кормлять обоми родічі. Вылетять в 22-28 днях, іщі слїдуючі 1-2 суть кормлены родічами. Гнїздище опущають од авґуста, послїднї птахы ся в нашім пасмі можуть стримовати до октобра. Першыраз гнїздить векшына в 3. аж 4. роцї, найвысшый вік є 25 лїт. Страву творять передовшыткым малы рыбкы, котры ловить при трепаючім лїтяню над водным зеркалом, до котрого ся мече цїлов силов. Меншу часть творять хробакы і слимакы.

==Референції==
<references/>
{{Переклад|cs|Rybák obecný|7399431}}

{{Стыржень}}

{{Commonscat|Sterna hirundo}}
{{Wikispecies|Sterna hirundo}}
[[Катеґорія:Крачковы]]
[[Катеґорія:Птаство Підкарпатьской Руси]]

[[af:Gewone sterretjie]]
[[az:Adi susüpürən]]
[[bg:Речна рибарка]]
[[br:Skravig boutin]]
[[ca:Xatrac comú]]
[[cs:Rybák obecný]]
[[cy:Morwennol Gyffredin]]
[[da:Fjordterne]]
[[de:Fluss-Seeschwalbe]]
[[dv:ވައްލަ]]
[[en:Common Tern]]
[[eo:Hirunda ŝterno]]
[[es:Sterna hirundo]]
[[et:Jõgitiir]]
[[eu:Txenada arrunt]]
[[fi:Kalatiira]]
[[fo:Kriterna]]
[[fr:Sterne pierregarin]]
[[frr:Dol baker]]
[[fy:Wytstirns]]
[[gl:Carrán común]]
[[hu:Küszvágó csér]]
[[it:Sterna hirundo]]
[[ja:アジサシ]]
[[kbd:Псытхьэрыкъуэ]]
[[ko:제비갈매기]]
[[lt:Upinė žuvėdra]]
[[mn:Эгэл хараалай]]
[[ms:Burung Camar Siput]]
[[nl:Visdief]]
[[nn:Makrellterne]]
[[no:Makrellterne]]
[[pl:Rybitwa rzeczna]]
[[pms:Sterna hirundo]]
[[pnb:عام ٹرن]]
[[pt:Sterna hirundo]]
[[ru:Речная крачка]]
[[sah:Тыыраахы]]
[[sk:Rybár riečny]]
[[sv:Fisktärna]]
[[tr:Bayağı sumru]]
[[uk:Крячок річковий]]
[[zh:普通燕鷗]]
