[[Файл:Avgustyn Voloshyn.jpg|thumb|right|Авґустин Волошин]]
'''Авґустин Івановіч Волошин''' ([[17. марца]] [[1874]] [[Колечин]] коло&nbsp;вароша [[Міжгіря]] – [[19. юла]] [[1945]] [[Москва]]) быв [[Підкарпатьска Русь|підкарпаторуськый]] священик [[ґрекокатолицька церьков|ґрекокатолицькой церькви]], [[учітель]] і [[Чеськословеньско|чеськословеньскый]] [[політік]].

== Біоґрафія ==
Уж в роцї [[1920]] належав к переднїм політічным дїятелям на Підкарпатьскій Руси. Брав участь на заснованю [[Русска аґрарна партія|Русской аґрарной партії]].

В 20. роках дїяв як посланець чеськословеньского парламенту, де ся дістав в парламентных вольбах в роцї 1925 за Хрістіаньску і демократічну унію - Чеськословеньску народну партію респектіве за з нёв здружену формацію [[Хрістіаньско-народна партія Підкарпатьской Руси]], яку Волошин вив. Єх сімпатізантами были передовшыткым ґрекокатолицькы хлїборобы і підпоры ся їй діставало ай од ґрекокатолицького клера. Мале але проукраїньску орьєнтацію. В 20. роках то была партія лоаялна к ЧСР, в 30. роках ся проглубовала єй орьєнтація на націстічне [[Нїмецько]]. Была то менша формація. В рамках Підкарпатьской Руси здобывала у вольбах лем 2-4 % голосів.

Подля даных к року [[1925]] быв Волошин занятём діректором учітелького інштітуту в [[Ужгород]]ї.

В октобрі [[1938]] быв выменованый предсидателём автономной влады Підкарпатьской Руси. На єй чолї пак стояв три по собі ідучіх кабінетів, де окрем функції премєра очолёвав і дакотры далшы резорты (наприклад в ёго першій владї быв ай міністром фінанцій, промыслу, торговлї і жывностей, освіты і сільского ґаздівства). Потім быв презідентом самобытной державы [[Карпатьска Україна]], яка тырвала лем дакілько годин 15.&nbsp;марца 1939. Разом вив владу самобытной Карпатьской Україны, в котрій під собов тримав і резорт міністра справедливости. Пак втїк до Прагы де жыв в часах [[Друга світова война|другой світовой войны]] як пріватна особа. В&nbsp;роцї [[1945]] по ослободжіню Прагы быв воєньской спецслужбов [[СМЕРЖ]] заволоченый до [[Москва|Москвы]], де вмер в басї на інфаркт.

Авґустин Волошин быв [[15. марец|15.&nbsp;марца]] [[2002]] проголошеный за Героя Україны.<ref>http://zakon.rada.gov.ua/cgi-bin/laws/main.cgi?nreg=257%2F2002</ref>
__NOTOC__
== Одказы ==
=== Референції ===
<references />
{{Переклад|cs|Augustin Vološin|8406797}}

=== Екстерны одказы ===
* [http://aplikace.mvcr.cz/archiv2008/policie/udv/securita/sbornik1/c3.html Депортація Авґустина Волошина]

{{Стыржень}}

{{Lifetime|1874|7945|Волошин, Авґустин}}

[[Катеґорія:Чеськословеньскы політіци русиньской народности]]
[[Катеґорія:Презіденты]]
[[Катеґорія:Ґрекокатолицькы священици]]

[[de:Awgustyn Woloschyn]]
[[en:Avgustyn Voloshyn]]
[[es:Avgustin Voloshin]]
[[hu:Avgusztin Volosin]]
[[no:Avgustyn Volosjyn]]
[[pl:Augustyn Wołoszyn]]
[[ru:Волошин, Августин Иванович]]
[[uk:Волошин Августин Іванович]]
