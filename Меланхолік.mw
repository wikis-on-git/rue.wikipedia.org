'''Меланхолік''' є єден із штирох видів [[темперамент]]у: лабілный інтроверт. [[Тїлова текутина]], котра на нёго подля старых назорів (Іпократ) мать вплыв, є ''[[чорна жовч]]'' (ґрецькы ''мелане холе'', одты названя). Є тихый, перечутливый, недружный, резервованый, [[Песімізм|песімістічный]], ріґідный (плано ся приспособлює), [[узкость|узкостливый]] тай полошавый. Пережывать глубоко і помаленькы і к річам ся дуже часто вертать. В назорах і реакціях є навонка терезвый і уміреный, але внутрї вшытко глубоко пережывать.

[[Файл:Four temperaments - 2.svg|right|200px|thumb|Штири темпераменты ([[флеґматік]], [[холерік]], [[санґвінік]], меланхолік]]

== Неґатіва ==
Меланхолік легко і многораз підлегне депресії. Легко ся образить і у вшыткым такой глядать проблемы. Мать низке самоусвідомлїня, котре ся але намагать при каждій нагодї підвышыти. Думать собі, же го вшыткы оговатяють, терпить великов внутрїшнёв неістотов. Меланхолік є вагавый, бо ся боїть, же ёго планы не суть цїлком перфектны і покы проблем в планї досправду не є, велё раз собі даякы придумать. Жертвує планованю аж много часу. На свою околіцю кладе нереалістічны пожадавкы, на другых хоснує свій перфекціонізм. На многых може пособити доймом чудака, бо меланхолік мать часто назор іншый од другый, што може быти запрічінене акурат дякуючі ёго часу вшытко докладно продумати і створити так омного веце обєктівный назор.

== Позітіва ==
Меланхолік ся уж як дїтя явить як глубокый мыслїтель. Бывать тихый і ненарочный. Пособить доймом, же преферує самоту, а не мусить тому так все быти. Узнавать певный порядок, оцїнює красу тай [[інтеліґенція|інтеліґенцію]]. Є небісїдливый і задумаливый. Кладе вагу на актівіту душы. Є хмуравый, становлює собі довгодобы меты тай занимать ся лем річами, якы мають тырвале значіня. Є схылный ку [[ґеній|ґеніалітї]]. Зо вшыткых тіпів натры мать найбівше креатівного таленту, надхынать ся талентом ґеніїв. Любить слухати музику, чісла, ґрафы, мапкы, планикы, зознамкы. Досконала внутрїшня орґанізованость про нёго є ґрунтом ёго бытя. Є пунктічкарь, постерегне детайлы, якы другы ани не старчать збачіти. В жывотї глядать певный порядок, велё раз кладе річі точно на своє місце.

== Повязаны статї ==
* [[Емоція]]
* [[Індівідуалность]]
* [[Санґвінік]]
* [[Флеґматік]]
* [[Холерік]]

== Референції ==
{{Переклад|cs|Melancholik|8372854}}

{{Стыржень}}

[[Катеґорія:Особность]]
[[Катеґорія:Смуток]]

[[az:Melanхоlik]]
[[cs:Melancholik]]
[[de:Melancholiker]]
[[fr:Atrabilaire]]
[[pl:Melancholik]]
[[ru:Меланхолик]]
[[sk:Melancholik]]
[[uk:Меланхолік]]
