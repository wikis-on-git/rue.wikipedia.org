[[Файл:Krojovany pruvod Mala Rusava.jpg|right|thumb|Фолклорный ансамбель [[Мала Русава]] з Чех у [[Валасько|валаськім]] народнім облечіню]]
'''Фолклор''' (з [[анґліцькый язык|анґліцького]] folk lore – ''народны знаня'') означать проявы народной [[Култура|културы]], якы ся сокотять на істій теріторії по предках. Фолклор може быти або словный (напр. приповідкы, ці леґенды), но тыж і спів (наприклад спів даякых співанок односячіх ся ку конкретным добам), драматічный фолклор ([[народный театер]]), ці танцї. 

Фолклорны звычаї ся тыкають цїлой шоры різных подїй. Часто суть присвячены тому, што ся одбывать бігом рока ([[жнива]], [[Різдво]], [[Великдень]]), або бігом жывота людей ([[народжіня]], [[свадьба]], [[погріб]]). 

Фолклорны проявы зачали чезнути з приходом модерной технікы; такой як ся зачало шырити уменя і записаный текст, якый люде уж были годні чітати, не было уж простору про властну народну творчость. В тых часах ([[19. стороча]]) ся цїлый ряд дослїджователїв пробовав документовати фолклорны звычаї з одлеглых кутів [[Европа|Европы]]. Їх робота приспіла до ґрунту [[фолклорістіка|фолклорістікы]] і [[етнолоґія|етнолоґії]], єднак тыж к підоймутю знаня о селї. Оперед было село внимане як завергнутягодне місце, много обродженцїв і културно дїяльных особ в своїм поглядї ся обернуло. Про Европу 19. стороча были народны мотівы з гор, сїльского середовища або далекых місц дашто нове, незнаме і выкликало велику одозву. Богатство народных звычаїв започало быти швыдко розумено як народна дїдовизна, з яков ся могли чісленно выникаючі народы добрї ідентіфіковати. 

Фолклор ся проявує і в матеріаловым выражіню – як [[малярство]], [[архітектура]], руков вырабляны продукты або і [[ґастрономія]].

== Повязаны статї ==
* [[Фолк]]
* [[Народна музика]]

== Референції ==
{{Переклад|cs|Folklór|8362257}}
{{Стыржень}}

[[Катеґорія:Фолклор]]
