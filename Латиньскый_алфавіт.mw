{{Інфобокс писмо
 |name=Латиньскый алфавіт
 |тип=алфавіт
 |языкы=Спершу [[Латиньскый язык|латиньскый]], языкы [[Западна Европа|Западной]] и [[Централна Европа|Централной Европы]], дакотры языкы [[Азія|Азії]], многы языкы [[Африка|Африки]], [[Америка|Америки]], [[Австралія|Австралії]] і [[Океанія|Океанії]]
 |де взникла=[[Італія]]
 |теріторія=Спершу [[Італія]], пак вшытка Западна [[Европа]], [[Америка]], [[Австралія]] і [[Океанія]]
 |дата=~700. п.н.е.
 |період=~700. п.н.е. доднесь
 |напрям=злїва направо
 |знаків=26
 |походжіня        = [[Ханааньске писмо]]
* [[Фінікійске писмо|Фінікійске писмо]]
** [[Ґрецькый алфавіт]]
*** [[Етруськый алфавіт]]
**** [[Латиньскый алфавіт]]
 |повязаны=[[Кіріліця]]<br />[[Коптьскый алфавіт]]<br />[[Арменьскый алфавіт]]<br />[[Руны]]
 |iso=Latn
 |приклад=Caslon-schriftmusterblatt.jpeg
 |размер=200px
}}
'''Латиньскый алфавіт''' є найповжыванїшоє писмо в світї. Розвив ся із западного виду [[Ґрецькый алфавіт|ґрецького алфавіту]], пожыченого і управеного [[Етрускы|Етрусками]], чій алфавіт пак быв адаптованый й іщі управеный [[Римска ріша|давныма Риманами]] про запис [[Латиньскый язык|латиньского языка]].

Бігом [[Середовік]]у латиньскый алфавіт быв адаптований до [[Романьскы языкы|романьскых языкôв]], прямых нащадкôв латины, а такой до [[Келтьскы языкы|келтьскых]], [[Ґерманьскы языкы|ґерманьскых]], [[Бальтіцькы языкы|балтіцькых]] ай дакотрых [[Славяньскы языкы|славяньскых языкôв]], а пак до векшины [[Языкы Европы|языкôв Европы]].

В час епохы [[колоніалізм]]у ся латиньскый алфавіт пошырив за океан і быв уведженый до [[Індіаньскы языкы|індіаньскых]], [[Австралійскы языкы|австралійскых]], [[Австронезійскы языкы|австронезійскых]], [[Выходна Азія|выходноазійскых]] і [[Языкы Африкы|африканьскых языкôв]]. 

В сучасности термін ''латиньскый алфавіт'' означує хоцьякый алфавіт, прямо выведеный од алфавіту Латинян. Такы варіанты можуть не мати вшыткых букв класічного римского писма (напр. [[польскый алфавіт]]) ці доповнёвати го новыма (напр. [[даньскый алфавіт]]).
== Історія ==
=== Обявлїня ===
Латиньскый алфавіт ся обявив із алфавіту [[Етрускы|Етрускôв]], котрый сам походив із западного (італійского) [[Ґрецькый алфавіт|ґрецького алфавіту]]. Обявленый приближно в [[7. стороча п.н.е.|7. сторочу п.н.е.]] латиньскый алфавіт спершу мав лем 21 букву:
{| class="wikitable"
|+ '''Давнолатиньскый алфавіт'''
|-
! A || B ||C || D || E || F || Z || H || I || K || L || M || N || O || P || Q || R || S || T || V || X
|}   
Буква '''C''' была западным варіантом ґрецькой [[Ґама|ґамы]], айбо повжывала ся про запис як {{IPA|[g]}}, так і {{IPA|[k]}}, може вдяка впливу [[Етруськый язык|етруського языка]], котрый не мав звонкых [[Выбуховы согласны|выбуховых согласных]]. Пôзнїше, приближно в [[3. стороча до н.е.|3. сторочу до н.е.]], буква '''Z''', котру [[латиньскый язык]] не потребовав, была замінена на нову букву '''G''', котра была модіфікаціёв старой '''C'''. Одтовды '''G''' означовала звонкый выбуховый {{IPA|[g]}}, а '''C''' — глухый выбуховый {{IPA|[k]}}. Буква '''K''' ся повжывала лем в дакотрых окремых словах. 

За завоёваням [[Ґреція|Ґреції]] Риманами в [[1. стороча п.н.е.|1. сторочу п.н.е.]] латиньскый язык пожычив ґрецькы буквы '''Y''' і '''Z''' про запис пожычок із [[Ґрецькый язык|ґречтіны]].
Імператор [[Клавдій]] без успіху пробовав ввести до алфавіту буквы на означіня ''bs/ps'', ''v'' (в класічнôм латиньскôм алфавітї буква '''v''' означовала як '''V''', так і '''U''') і ''sonus medius'', звука межи '''U''' і '''I'''. По ёго смерти «Клавдіёвы буквы» были забыты. 

Такто, в класічный період латиньскый алфавіт мав 23 буквы:
{| class="wikitable IPA" style="text-align:center"
|+ Класічный латиньскый алфавіт
|-
! style="text-align:left" | Буква
! style="width:5em"| [[A]]
! style="width:5em"| [[B]]
! style="width:5em"| [[C]]
! style="width:5em"| [[D]]
! style="width:5em"| [[E]]
! style="width:5em"| [[F]]
! style="width:5em"| [[G]]
! style="width:5em"| [[H]]
|-
! style="text-align:left" | Імня
| ā || bē || cē || dē || ē || ef || gē || hā
|- class="IPA"
! style="text-align:left" | Высловность
| /aː/ || /beː/ || /keː/ || /deː/ || /eː/ || /ɛf/ || /ɡeː/ || /haː/
|-
| colspan="8" style="font-size:3px;line-height:1"| &nbsp;
|-
! style="text-align:left" | Буква
! [[I]] !! [[K]] !! [[L]] !! [[M]] !! [[N]] !! [[O]] !! [[P]] !! [[Q]]
|-
! style="text-align:left" | Імня
| ī || kā || el || em || en || ō || pē || qū
|- class="IPA"
! style="text-align:left" | Высловность
| /iː/ || /kaː/ || /ɛl/ || /ɛm/ || /ɛn/ || /oː/ || /peː/ || /kʷuː/
|-
| colspan="8" style="font-size:3px;line-height:1"| &nbsp;
|-
! style="text-align:left" | Буква
! [[R]] !! [[S]] !! [[T]] !! [[V]] !! [[X]] !! [[Y]] !! [[Z]] !! rowspan="3"| &nbsp;
|-
! style="text-align:left" | Імня
| er || es || tē || ū || ex || ī Graeca || zēta
|- class="IPA"
! style="text-align:left" | Высловность
| /ɛr/ || /ɛs/ || /teː/ || /uː/ || /ɛks/ || /iː ˈɡrajka/ || /ˈzeːta/
|}
На роздїл од Ґрекôв, Римане не повжывалы традічны [[Фінікійске писмо|семітьскы]] назвы літер. Буква '''Y''' ся называла іґреком ("i Graeca" — ґрецькоє і), бо Латинянам было тяжко роздїляти чуджій звук /y/ од /i/. '''Z''' мала своє ґрецькоє імня — [[зета]].

Давны Римане хосновали лем заголовны формы букв, малы буквы повстали на переломі [[Антічность|Антічности]] і [[Середовік]]у.
В Середовіку ся зъявила буква '''W''', котра ся хосновала в записї [[Ґерманьскы языкы|ґерманьскых языкôв]]. Вызначіня '''I''' і '''U''' як гласных, а '''J''' і '''V''' як согласных конечно ся утвердило лем в добі [[Ренесанція|Ренесанції]] (перед тим вни были вольныма [[алоґраф]]ами).

=== Шыріня ===
Латиньскый алфавіт ся пошырив, вєдно з [[Латиньскый язык|латинчінов]], з [[Італійскый півостров|Італійского пôвострова]] до земель наоколо [[Середоземне море|Середоземного моря]] в добу експанзії [[Римска ріша|Римской рішы]]. Хоць выходна часть імперії — [[Ґреція]], [[Турція]], [[Левант]] і [[Еґіпет]], продовжыла хоснованя [[Ґрецькый язык|ґречтіны]] як [[лінґва франка]], латинчіна была значно пошырена в западной части, і повсталы западны [[романьскы языкы]] продовжовали хоснованя і адаптацію латиньского алфавіту.

З шыріням [[Заходне хрістіанство|заходного хрістіанства]] бігом [[Середовік]]у, алфавіт ся поступно перебирав народами [[Северна Европа|северной Европы]], котры говорили [[Келтьскы языкы|келтьскыма]] (вытїсняючі алфавіт [[оґам]]), [[Ґерманьскы языкы|ґерманьскыма]] (вытїсняючі [[Рунічный алфавіт|рунічны]] алфавіты), [[Балтіцькы языкы|балтіцькыма языками]], а таксамо носителями дакотрых [[Уральскы языкы|уральскых языкôв]], а саме [[Мадярьскый язык|мадярьского]], [[Фіньскый язык|фіньского]] і [[Естоньскый язык|естоньского]]. Алфавіт тіж зачали хосновати про запис [[Западославяньскы языкы|западославяньскых]] і дакотрых [[Югославяньскы языкы|югославяньскых языкôв]] бігом того як їх носителї переяли [[римо-католицізм]]. Носителї [[Выходославяньскы языкы|выходославяньскых языкôв]] обычайно переймали [[Кіріліця|кіріліцю]] вєдно з [[православіє]]м. 

За послїднї 500 рокôв ся латиніка пошырила світом до [[Америка|Америкы]], [[Океанія|Океанії]], частей [[Азія|Азії]] і [[Африка|Африки]] европсков колонізаціёв, вєдно з [[Шпанєльскый язык|шпанєльскым]], [[Портуґальскый язык|портуґальскым]], [[Анґліцькый язык|анґліцькым]], [[Французькый язык|французькым]], [[Шведьскый язык|шведьскым]] і [[Голандьскый язык|голандьскым языками]]. Латиньскый алфавіт ся іщі хоснує про многы [[Австронезійскы языкы|австронезійскы языкы]], в тôм чіслї про [[Таґальскый язык|таґальскый]] і іншы языкы [[Філіпіны|Філіпін]], офіційны языкы [[Малайзія|Малайзії]] і [[Індонезія|Індонезії]].

На концю [[19. стороча]] латиньскый алфавіт переяли [[Румуны]]. До того [[румуньскый язык]] хосновав [[Кіріліця|кіріліцю]].
В [[1928|1928. роцї]] латиньскый алфавіт змінив [[Арабскый алфавіт|арабскый]] в [[Турція|Турції]]. Векшина [[Тюркскы языкы|тюркоязычных]] народôв минулого [[СССР]], втч. [[Татары|Татарôв]], [[Башкіры|Башкірôв]], [[Азербайджанцї|Азербайджанцьôв]], [[Казахы|Казахôв]] і іншых, перейшли на алфавіты на основі латинікы в [[1930-ы|1930-ых роках]], але в [[1940-ы]]х былы переведені на [[Кіріліця|кіріліцю]]. По падіню [[СССР|Совєтьского Союзу]] в [[1991|1991. роцї]] ся латиньскый алфавіт зась зачав хосновати про запис [[Азербайджаньскый язык|азербайджаньского]], [[Узбецькый язык|узбецького]], [[Туркменьскый язык|туркменьского]], [[Казахскый язык|казахского]], [[Татарскый язык|татарьского]] языкôв і [[Румуньскый язык|румуньского]] в [[Молдавії|Молдавії]].
== Модіфікації ==
За час свого хоснованя латиньскый алфавіт быв адаптованый про новы языкы, при тому даколы мусив обозначати [[Фонемы|фонемы]], не притомны в языках, котры ся вже записовали римскыма буквами. Про обозначіня такых звукôв были створены модіфікації алфавіту.
=== Ліґатуры ===
{{ГоловнаСтатя|Ліґатура}}
Ліґатура є злитя двох ці веце обычайных букв до нового [[ґліф]]у ці літеры. Приклады суть '''[[Æ|Æ/æ]]''' (з AE), '''[[Œ|Œ/œ]]''' (з OE), скорочіня '''[[&]]''' (з [[Латиньскый язык|лат.]] ''et'' «і»), нїмецька буква '''[[ß]]''' («есцет», з ſz ці ſs).
=== Новы буквы ===
Приклады новых букв, введеных до стандартного латиньского алфавіту, суть [[Рунічный алфавіт|рунічны]] [[Вінн|вінн ('''Ƿ/ƿ''')]], [[Торн|торн ('''Þ/þ''')]] ай [[Ет|ет ('''Ð/ð''')]], введены до [[Староанґліцькый язык|староанґліцького алфавіту]]. Іншов таков літеров є [[Середнёанґліцькый язык|середнёанґліцькый]] [[Ёґ|ёґ ('''Ȝ/ȝ''')]]. Пак вшыткы штирї были замінены: ёґ — на '''gh''', вінн — на '''w''', ет і торн — на '''th'''. Послїднї два ся доднесь хоснують в [[Ісландьскый язык|ісландьскôм]] і [[Фарерьскый язык|фарерьскôм алфавітах]]. 
=== Діґрафы і тріґрафы ===
:'''''Головны статї:''' [[Діґраф]] і [[Тріґраф]]''
Діґраф є пара літер, хоснованых на означіня єдного ці веце звукôв, што ся в обычайнôм споїню такых букв не читають. Приклады суть '''ch''', '''th''', '''sh''' в [[Анґліцькый язык|анґлічтінї]], '''ch''', '''dz''', '''dž''' в [[Словеньскый язык|словенчінї]]. 

Тріґраф є складеный з трёх букв, як то [[Нїмецькый язык|нїмецькоє]] '''sch'''.
=== Діакрітічны знакы ===
 {{ГоловнаСтатя|Діакрітічны знакы}}
Діакрітічный знак є невеликый сімбол, што може стояти над ці пôд буквов, ці в іншôй позіції, як то знак [[умлаут]]у в [[Нїмецькый язык|нїмецькых]] буквах '''[[Ä]]''', '''[[Ö]]''', '''[[Ü]]'''. Ёго головнов функціёв є зміна высловности літеры, ід котрôй ся припоює, айбо іщі може змінёвати высловность цілого складу ці ай слова, ці роздїлёвати [[гомоґраф]]ы.
== Латинізація == 
Слова з языкôв, котры ся записують нелатиньскым писмом, обычайно ся в латиньскôм текстї [[Транслітерація|транслітерують]] ці [[Транскрібція|транскрібують]].

[[Русиньскый язык|Русиньскы]] тексты зачали транскрібовати [[Мадярьскый язык|мадярьскым алфавітом]] іщі в 18. сторочу:
{{Зачаток цітаты|жрідло=Текст присяги з урбаря [[1774.|1774. року]] села [[Плоскановиця]]}}
Ja, … bozsusza zsivomu bohu, Szvjatui Troiczi, Otczu, Szinu i Szvjatomu Duchovi, Szvjatui, Precsisztui Marii i uszim Bozsim szvjatim, zse ja na buk polozsivsi usitok sztrach, hnyiv, lyubov, szvui vlaszni choszen albo skodu i kasdi umiszlenni csolovicsi priklad, na kosdoje toto, sto budu szvidovanni po pravgyi povim, jak szvoi, tak insich tutosnich obivatelei mozsnoszti i uzsitki, dobra, skodi i pochibnosti szoho szela po pravgyi iszpovim i iz nich majmensoje natyulko znaju ne zataju, tak mi Bozse pomahaj i uszi svjati … etc.
{{Конець цітаты}}
{{Зачаток цітаты|жрідло=Кіріліцёв:}}
Я, … , божу ся жывому Богу, Святуй Тройци, Отцю, Сыну и Святому Духови, Святуй Пречистуй Марійи и усім Божым святым, же я, на бук положывши ушыток страх, гнïв, любов, свуй властный хосен албо шкоду и каждый умысленный чоловічий приклад, на каждоє тото, што буду звідованный, по правдï повім, як свої, так иншых тутошньых обывателей можности и ужыткы, добра, шкоды и похыбности сёго села по правдï исповім и из них майменшоє, накӱлько знаю, не затаю, так ми , Боже, помогай и усï святï … и т. д.
{{Конець цітаты}}
На концю [[19. стороча]], характерізованого ідеями [[Мадяронство|мадяронства]], ся зачало вываданя русиньскых книг в мадярьскôй транскрібції. Русиньска інтеліґенція мала на то крітічну реакцію. 
{{Зачаток цітаты|жрідло=«Войчицкий чудодей», [[Юлій Старовскый-Попрадов|Ю. Старовскый-Попрадов]]}}
<poem>Итак, твой старый дед отныне будет dyid, 
А ближнему желать ты должен много lyit,
Не будет рыболов вязать уж сеть, но szyty,
В подкопе рудокоп іскать же станет mydy.
...
Умен наш чудодей! Дает он нам отраву,
Желая у людей взыскать и мзду, и славу.
Пусть будет! Да пройдет по всем углам Карпата
Его-то славы весть, но славы – Герострата!</poem>
{{Конець цітаты}}
В мадярьскôй транкрібції ся выдавала перша в [[Пряшів|Пряшові]] новинка про [[Русины|Русинів]] <nowiki>«</nowiki>[[Nase Otecsesztvo]]<nowiki>»</nowiki>:
{{Зачаток цітаты|жрідло=Nase Otecsesztvo, апріль, чісло 2. (13.) [[1916.|1916. року]]}}
<poem>Szmutno szizsdu...
Napiszal: Petőfi Sándor

Szmutno szizsdu verchu horö vöszokoj,
Porozzeram - zadumcsivo dolov z nyoj,
Tam v dolinyi mala ricska szja tyahat,
Iznurenno i ja vlecsu zsivot tak.

Iznurili mene mnohi sztradanya,
Horkoszty mal jem, no radoszty nyit ni do dnya.
Navodnenye böla bö z töch horkosztej,
Malöj osztrov böla bö lem radoszty v nej

Vijut vitrö, po horach, po dolinach,
Ko oszeni priblizsatszja uzse csasz.
Lem v oszeni kraszna je mnyi priroda,
Ked vmiraje, ona mila lem tohda.

Ne scsebecse pesztröj ptach na konari,
Zsoltö lisztya cservenyatszja v chotari,
Popadujut lisztya z derev hev i tam,
Barz bö upal dolov sz nima i ja szam.

Ked ja umru sto bude sz mojim tyilom?
Naj bö vörosz z nyoho v lyiszi dikij sztrom?
Tam bö bölo dobre miszce pro mene,
Tot szvit bö uzs ne zavadzsal v mene sze.

Lyubil bö ja v lyiszi böti dikij sztrom,
Ili lyipse, nyaj osztanu pozsarom,
Tohdö bö jem podpalol tot cilöj szvit,
On mja nikda ne tyisil, lem - vsze szmutit.

Z magyarszkoho perelozsil: Kellő</poem>
{{Конець цітаты}}

Екзістує [[транслітерація]] сучасного [[Русиньскый алфавіт|русиньского писма]]:
{| class="wikitable collapsible collapsed" style="text-align:center; width:80%;"
! scope="col" | [[Кіріліця]]
! scope="col" | Латиніка
! scope="col" | Позіція
! colspan="2" scope="col" | Приклады
|-
|а
|a
|
|
|
|-
|б
|b
|
|
|
|-
|в
|v
|
|
|
|-
|г
|h
|
|
|
|-
|ґ
|g
|
|
|
|-
|д
|d
|
|
|
|-
|е
|e
|
|
|
|-
| rowspan="4" | є
| rowspan="4" | je
|на зачатку слова
|єден, Єрусалим
|jeden, Jerusalîm
|-
|по гласных
|грїє, маєток
|hr'ije, majetok
|-
|по твердых согласных
|пє, бє
|pje, bje
|-
|по роздїлюючіх ъ, ь
|зъєднотити ся
|zjednotîtî s'a
|-
|дє, тє
|d'e, t'e
|
| rowspan="5" | синє, кізє
| rowspan="5" | sîn'e, kiz'e
|-
|нє, лє
|n'e, l'e
|
|-
|сє, зє
|s'e, z'e
|
|-
|рє, цє
|r'e, c'e
|
|-
|дзє
|dz'e
|
|-
| rowspan="4" | ё
| rowspan="4" | jo
|на зачатку слова
|ёго, Ёлкін
|joho, Jolkin
|-
|по гласных
|моёв
|mojov
|-
|по твердых согласных
|
|
|-
|по роздїлюючіх ъ, ь
|зъёйкнути
|zjojknutî
|-
|дё, тё
|d'o, t'o
|
|
|
|-
|нё, лё
|n'o, l'o
|
|тінёв
|t'in'ov
|-
|сё, зё
|s'o, z'o
|
|князёва
|kn'az'ova
|-
|рё, цё
|r'o, c'o
|
|царёва
|car'ova
|-
|дзё
|dz'o
|
|дзёбати
|dz'obatî
|-
|ж
|ž
|
|
|
|-
|з
|z
|
|
|
|-
|і
|i
|
|
|
|-
| rowspan="4" | ї
| rowspan="4" | ji
|на зачатку слова
|їсти, їж
|jistî, již
|-
|по гласных
|наїсти ся
|najistî s'a
|-
|по твердых согласных
|обїднати
|objidnatî
|-
|по роздїлюючіх ъ, ь
|одъїсти
|odjistî
|-
|дї, тї
|d'i, t'i
|
|дїти, тїло
|d'itî, t'ilo
|-
|нї, лї
|n'i, l'i
|
|конї, лїто
|kon'i, l'ito
|-
|сї, зї
|s'i, z'i
|
|сїно, на нозї
|s'ino, na noz'i
|-
|рї, цї
|r'i, c'i
|
|грїх, цїпы
|hr'ich, c'ipy
|-
|дзї
|dz'i
|
|
|
|-
|и
|î
|
|
|
|-
|ы
|y
|
|
|
|-
|й
|j
|
|
|
|-
|к
|k
|
|
|
|-
|л
|l
|
|
|
|-
|м
|m
|
|
|
|-
|н
|n
|
|
|
|-
|о
|o
|
|
|
|-
|п
|p
|
|
|
|-
|р
|r
|
|
|
|-
|с
|s
|
|
|
|-
|т
|t
|
|
|
|-
|у
|u
|
|
|
|-
|ф
|f
|
|
|
|-
|х
|ch
|
|
|
|-
|ц
|c
|
|
|
|-
|ч
|č
|
|
|
|-
|ш
|š
|
|
|
|-
|щ
|šč
|
|
|
|-
| rowspan="4" | ю
| rowspan="4" | ju
|на зачатку слова
|юбілант, Юрко
|jubilant, Jurko
|-
|по гласных
|купую, твою
|kupuju, tvoju
|-
|по твердых согласных
|пю, бю
|pju, bju
|-
|по роздїлюючіх ъ, ь
|адъютант
|adjutant
|-
|дю, тю
|d'u, t'u
|
|тюкати
|t'ukatî
|-
|ню, лю
|n'u, l'u
|
|нюхати, любити
|n'uchatî, l'ubîtî
|-
|сю, зю
|s'u, z'u
|
|сюжет
|s'užet
|-
|рю, цю
|r'u, c'u
|
|орю, на палцю
|or'u, na palc'u
|-
|дзю
|dz'u
|
|
|
|-
| rowspan="4" | я
| rowspan="4" | ja
|на зачатку слова
|яма, Янко
|jama, Janko
|-
|по гласных
|моя, стояти
|moja, stojatî
|-
|по твердых согласных
|вязати
|vjazatî
|-
|по роздїлюючіх ъ, ь
|зъявити ся
|zjavîtî s'a
|-
|дя, тя
|d'a, t'a
|
|дяковати, тягати 
|d'akovatî, t'ahatî
|-
|ня, ля
|n'a, l'a
|
|нянько, фляшка
|n'an'ko, fl'aška
|-
|ся, зя
|s'a, z'a
|
|волося, зять
|volos'a, z'at'
|-
|ря, ця
|r'a, c'a
|
|куря, паця
|kur'a, pac'a
|-
|дзя
|dz'a
|
|дзявкати
|dz'avkatî
|-
|ь
|
|
|
|
|-
|дь, ть
|d', t'
|
|подь, заплать
|pod', zaplat'
|-
|нь, ль
|n', l'
|
|нянько, обмаль
|n'an'ko, obmal'
|-
|сь, зь
|s', z'
|
|принесь, лїзь
|prînes', l'iz'
|-
|рь, ць
|r', c'
|
|пастырь, хлопець
|pastyr', chlopec'
|-
|дзь
|dz'
|
|
|
|}

[[Катеґорія:Алфавіт]]

[[ab:Алаҭын алфавит]]
[[af:Latynse alfabet]]
[[als:Lateinisches Alphabet]]
[[an:Alfabeto latín]]
[[ar:أبجدية لاتينية]]
[[arc:ܐܠܦܒܝܬ ܠܐܛܝܢܝܐ]]
[[ast:Alfabetu llatín]]
[[az:Latın əlifbası]]
[[ba:Латин алфавиты]]
[[bar:Lateinisches Alphabet]]
[[be:Лацінскі алфавіт]]
[[be-x-old:Лацінскі альфабэт]]
[[bg:Латиница]]
[[br:Lizherenneg latin]]
[[bs:Latinica]]
[[ca:Alfabet llatí]]
[[crh:Latin elifbesi]]
[[cs:Latinka]]
[[cu:Латиньска аꙁъбоукꙑ]]
[[cy:Yr wyddor Ladin]]
[[da:Latinske alfabet]]
[[de:Lateinisches Alphabet]]
[[diq:Alfabeyê Latinki]]
[[el:Λατινικό αλφάβητο]]
[[en:Latin alphabet]]
[[eo:Latina alfabeto]]
[[es:Alfabeto latino]]
[[et:Ladina kiri]]
[[eu:Latindar alfabetoa]]
[[fa:الفبای لاتین]]
[[fi:Latinalaiset aakkoset]]
[[fr:Écriture latine]]
[[frr:Latiinsk alfabeet]]
[[fur:Alfabet latin]]
[[fy:Latynske alfabet]]
[[ga:Aibítir Laidineach]]
[[gan:拉丁字母]]
[[gd:Aibidil Ròmanach]]
[[gl:Alfabeto latino]]
[[gv:Abbyrlhit Romanagh]]
[[hak:Lâ-tên sṳ-mû]]
[[he:אלפבית לטיני]]
[[hi:रोमन लिपि]]
[[hif:Roman akchhar]]
[[hr:Latinica]]
[[hu:Latin ábécé]]
[[hy:Լատինական այբուբեն]]
[[ia:Alphabeto latin]]
[[id:Alfabet Latin]]
[[ilo:Abesedário a Latin]]
[[io:Latina alfabeto]]
[[is:Latneskt stafróf]]
[[it:Alfabeto latino]]
[[iu:ᐃᓕᓴᐅᑎᒃ]]
[[ja:ラテン文字]]
[[jbo:latmo lerfu]]
[[jv:Aksara Latin]]
[[ka:ლათინური დამწერლობა]]
[[kab:Agemmay alatini]]
[[kk:Латын әліпбиі]]
[[ko:로마자]]
[[krc:Латин алфавит]]
[[ku:Alfabeya latînî]]
[[la:Abecedarium Latinum]]
[[lad:Alefbet latino]]
[[lb:Laténgescht Alphabet]]
[[lmo:Abecee latin]]
[[lt:Lotynų abėcėlė]]
[[lv:Latīņu alfabēts]]
[[mk:Латиница]]
[[ml:ലത്തീൻ അക്ഷരമാല]]
[[mr:लॅटिन वर्णमाला]]
[[ms:Abjad Rumi]]
[[nah:Latinmachiyōtlahtōltecpantiliztli]]
[[nds-nl:Latainse alfabet]]
[[ne:रोमन लिपि]]
[[nl:Latijns alfabet]]
[[nn:Det latinske alfabetet]]
[[no:Det latinske alfabetet]]
[[nrm:Alphabet latin]]
[[oc:Alfabet latin]]
[[pcd:Alfabet latin]]
[[pl:Alfabet łaciński]]
[[pnb:لاطینی اکرے]]
[[pt:Alfabeto latino]]
[[qu:Latin siq'i llumpa]]
[[rmy:Latinikano lekhipen]]
[[ro:Alfabetul latin]]
[[ru:Латинский алфавит]]
[[se:Latiinnalaš alfabehta]]
[[sh:Latinica]]
[[simple:Roman alphabet]]
[[sk:Latinské písmo]]
[[sl:Latinica]]
[[so:Farta laatiinka]]
[[sq:Alfabeti latin]]
[[sr:Латиница]]
[[stq:Latiensk Alphabet]]
[[su:Alfabét Latin]]
[[sv:Latinska alfabetet]]
[[sw:Alfabeti ya Kilatini]]
[[szl:Łaćińske abecadło]]
[[ta:இலத்தீன் எழுத்துகள்]]
[[tg:Алифбои лотинӣ]]
[[th:อักษรละติน]]
[[ti:እንግሊዝኛ ፊደል]]
[[tl:Alpabetong Latin]]
[[tr:Latin alfabesi]]
[[tt:Latin älifbası]]
[[uk:Латинська абетка]]
[[ur:لاطینی حروفِ تہجی]]
[[uz:Lotin alifbosi]]
[[vep:Latinan kirjamišt]]
[[vi:Bảng chữ cái Latinh]]
[[war:Linatin nga abakadahan]]
[[xal:Латин бичлт]]
[[yi:לאטיינישער אלפאבעט]]
[[zh:拉丁字母]]
[[zh-min-nan:Lô-má-jī]]
[[zh-yue:拉丁字母]]
