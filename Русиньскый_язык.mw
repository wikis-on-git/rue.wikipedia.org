{{Інфобокс язык
| name            = Русиньскый
|nativename=русиньскый язык ''rusynskyi jazyk''
| region          = {{Flag icon|Ukraine}} [[Україна]]<br />{{Flag icon|Slovakia}} [[Словеньско]]<br />{{Flag icon|Poland}} [[Польско]]<br />{{Flag icon|Hungary}} [[Мадярьско]]<br />{{Flag icon|Romania}} [[Румунія]]<br />{{Flag icon|Serbia}} [[Сербія]]<br />{{Flag icon|Croatia}} [[Хорватія]]
| speakers        = Одгад: Найменє 600,000.<ref>{{cite book |editor-first=Raymond G., Jr. |editor-last=Gordon | title=Ethnologue: Languages of the World | url=http://www.ethnologue.com | accessdate=2007-04-27 | edition=15th | year=2005 | publisher=SIL International | location=Dallas, TX | isbn=13 978-1-55671-159-6 |chapter=Ethnologue report for language code:rue (Rusyn) |chapterurl=http://www.ethnologue.com/show_language.asp?code=rue}}</ref><br />
Списованя людей: 70,374. Їднать ся о чісля з офіціалных урядів про штатістікы:
* Словеньско - 33,482<ref>{{cite web |url=http://portal.statistics.sk/files/tab.11.pdf |title=? |author= |date= |work= |publisher= |accessdate= }}{{Dead link|date=September 2010}}</ref>
* Сербія - 15,626<ref>{{cite web |url=http://webrzs.stat.gov.rs/zip/esn31.pdf  |title=? |author= |date= |work= |publisher= |accessdate=}}{{Dead link|date=September 2010}}</ref>
* Україна - 6,725<ref>{{cite web |url=http://www.ukrcensus.gov.ua/results/nationality_population/nationality_popul2/select_5/?data1=1&box=5.5W&rz=1_1&rz_b=2_1&k_t=00&botton=cens_db |title=? |author= |date= |work= |publisher= |accessdate=}}</ref>
* Хорватія - 2,337<ref>{{cite web |url=http://www.dzs.hr/default_e.htm |title=Republic of Croatia - Central Bureau of Statistics |author= |date= |work= |publisher=Crostat |accessdate=5 September 2010}}</ref>
* Польско - 10,000<ref>{{cite web |url=http://www.stat.gov.pl/cps/rde/xbcr/gus/PUBL_lu_nps2011_wyniki_nsp2011_22032012.pdf |title=Home |author= |date= |work= |publisher=Central Statistical Office of Poland |accessdate=5 September 2010}}</ref>
* Мадярско - 1,098<ref>{{cite web |url=http://www.nepszamlalas.hu/eng/volumes/18/tables/load1_28.html |title=1.28  Population by mother tongue, nationality and sex, 1900–2001 |author= |date= |work= |publisher=Hungarian Central Statistical Office  |accessdate=5 September 2010}}</ref>
* Чесько - 1,106<ref>{{cite web |url=http://www.czso.cz/csu/2005edicniplan.nsf/t/D6002FD8F5/$File/kap_I_05.pdf |title=5. Národnost a Mateřský jazyk |author= |date= |work= |publisher= |accessdate=5 September 2010}}</ref>
| familycolor     = Indo-European
| fam1=[[Індоевропскы языкы|Індоевропска]]
| fam2=[[Балтіцько-славяньска языкы|Балтіцько-славяньска]]
| fam3            = [[Славяньскы языкы|Славяньска]]
| fam4            = [[Выходославяньскы языкы|Выходославяньска]]
| nation          = [[Файл:Flag of Vojvodina.svg|22px|border]] [[Войводина]] ([[Сербія]]) <ref>[http://www.skupstinavojvodine.gov.rs/?s=aktAPV001&j=EN The Statue of the Autonomous Province of Vojvodina]</ref> [[Файл:Flag of Slovakia.svg|22px|border]] [[Словеньско]] (в селах над 15% Русинів) <ref>[http://www.zbierka.sk/zz/predpisy/default.aspx?PredpisID=210277&FileName=zz2011-00204-0210277&Rocnik=2011&#xml=http://www.zbierka.sk/zz/predpisy/default.aspx?HitFile=True&FileID=203&Flags=8352&IndexFile=zz2011&Text=pouzivani+narodnostnych+mensin Закон 204 о хоснованю языків націоналных меншын]</ref>
| iso1            =
| iso2            = sla
| iso3            = rue}}

'''Руси́ньскый язы́к''' (''руська бесіда'', ''руснацькый язык'', ''руски язик'') — є [[Выходославяньскы языкы|выходославяньска]] бісїда, котров говорять [[Русины]] Середнёй Европы. Дакотры языкознателї тримають, же він окремый язык<ref>Bernard Comrie, "Slavic Languages," ''International Encyclopedia of Linguistics'' (1992, Oxford, Vol 3, pp. 452-456.<br />Ethnologue, 16th edition</ref> і зато має властный ISO 639-3 код. Іншы языкознателї го беруть як діалект [[україньскый язык|україньского языка]].<ref>George Y. Shevelov, "Ukrainian," ''The Slavonic Languages'' (1993, Routledge, pp. 947-998.</ref>  Обидві катеґорізації мають контроверзны політічны резултаты.

== Лінґвоґеоґрафія ==

Русины (веце шпеціфічно ''Карпаторусины'') жыють в [[Закарпатьска область|Закарпатьскій области]] [[Україна|Україны]], на северовыходї [[Словеньско|Словеньска]], юговыходї [[Польско|Польска]] (де суть часто называны 'Лемко', з їх характерістічного слова лем, або Лишак) і [[Мадярьско|Мадярску]] (де люде і їх язык ся зове ''Рутен'').

=== Ґеоґрафічне розложіня діалектів ===

== Історія языка ==
=== Русиньскый языковый вопрос в роках 1918 – 1989 ===

Од кунця [[1918]] р. Русиньскый языковый вопрос ся зачав рішати в новуй політичнуй сітуації. Од новембра 1918 до мая [[1919]] Русины, подобно як і инші народности бывшуй австро-угорьскуй монархії, на засіданях народных рад дискутовали о своюй будучности. Діскусії ся вели навколо дакулькох політичных алтернатив: ''„автономія в рамках [[Мадярщины]; повна самостатность; споєня з [[Російсков імперійов], [Українов] авадь из новов Чехословацьков республіков“''.<ref>МАГОЧІЙ, Павло Роберт: ''Формованя національної самосвідомості''.., с. 88. Переклад А. П.</ref> Тоты алтернативы выпливали и з традичных політичных і културных концепцій Русиньскых репрезентанту. Айбо наслідный межинародный розвой в 1919 р. створив условія про практичну реалізацію лем єдної з них – споєня з Чехословакійов. Русиньскі лідеры чекали, ош територія на юг од Карпат, на котруй жили, ся стане ''„тритьим“'' штатом Чеськословеньской республікы.<ref>Русиньскі лідеры пуддержали мысль, же новый штат бы мав быти федератівнов републіков з назвов ''Чехо-Словако-Русинія'' (по чеськы: ''Česko-slovensko-ruská republika''). О тім поз. діскузію в
Švorc, Peter: ''Podkarpatskí Rusíni a ich vyrovnanie sa s česko-slovenskou štátnosťou.'' In Valenta, Jaroslav et al. (ed.): ''Československo 1918 - 1938: osudy ve střední Evropě.'' Praha, 1999, с. 194-200.</ref> Лемже їх надїї ся не сповнили, бо Чеськословеньско вырїшыло намісто федералного моделу будовати централізованый штат. Презідент і основатель Чеськословеньска Томаш Ґ. Масарік і влада републікы узнали Русинам право насамосправу, зато ся на політічній мапі зъявила нова провінція – ''Підкарпатьска Русь'' з даякым ступнём самосправы ці автономії, котры были ґарантованы міджінародныма договорами (Сен Жермен, 1919 і Тріанон, 1920) і чеськословеньсков уставов (1920). Але наслїдком такого рїшіня проблему ся мусило одступити од реалізації первістной жадости Руськой народной партії (''Русская народная партия'') – зъєднотити вшыткы реґіоны, в якых жыли Русины, ''„од рікы Попрад (в Спіській жупі) аж по ріку Тису (в Марамороській жупі)“''.<ref>Ціт. подля МАҐОЧІЙ, Павел Роберт: ''Русины на Словенську..'', с. 157.</ref> Русиньскы села пряшівского реґіону были частёв выходословеньскых жуп. То значіло, же Русины на Словеньску были попершыраз выразнїше адміністратівно оддїлены од
своїх братів на выходї. В рамках Чеськословеньска, інтеґралнов частёв якого ся стала переважна часть угорьскых Русинів (коло 80 %), з правного боку быв їх статус народности, а таксамо і їх языка, дость шпеціфічный. На Підкарпатьскій Руси ''„містный язык“'' ся став (вєдно з чеськым языком), єдным з двох офіціалных ''„штатных“'' языків. Чеськословеньска влада уж 18. новембра 1919 в Ужгородї выдала ''Ґенералный штатут про орґанізацію і адміністрацію Підкарпатьской Руси'',<ref>''Generální statut pro organisaci a administraci Podkarpatské Rusi č. 26539/19 m. r.'' быв опублікованый у формі прокламації, т. є. публічного выголошіня під чіслом „прес. 299“. Ціт. подля Зоркій , Николай: ''Споръ о языкֱ в Подкарпатской Руси и чешская Академія Наукъ./Как освֱ домляетъ д-ръ Иван Панькевичъ чешскую публику о нашихъ языковыхъ дֱ лахъ.'' Ужгородъ, 1926, с. 11.</ref> в якім назначіла рїшіня языкового вопросу Русинів: навчалным і урядным языком ся мав стати ''„народный язык“''. Штатут рекомендовав тыж ''„орґанізовати якнайскорше русиньскы школы“'', причім русиньскый язык бы быв навчалным языком у першых класах а поступно тыж у высшых класах у вшыткых школах.<ref>Зоркій, Николай: ''Споръ о языкֱ в Подкарпатской Руси..'', c. 13.</ref> Вдяка новій політічній сітуації і демократічній сістемі Чеськословеньской републікы, Русины здобыли шансу учіти ся і публіковати в ''„містнім“'' языку. Але невырїшеный проблем ''„достойности“'' – языковой і етнічной – їх назад поставив перед ділему: котрый язык бы то мав быти? Єдны были такого погляду, же містны діалекты Русинів бы ся мали стати основов про самостатный русиньскый списовный язык, котрый бы ся розвивав на базї Чопеёвого словника і Волошиновых учебників з кінця 19. ст. Другы, переважно еміґранты з выходной Галичі, підкреслёвали, же діалекты Русинів суть діалектами україньского языка, зато україньскый язык бы ся мав стати списовным языком Русинів. Третя ґрупа рекомендовала притримовати ся російского языка і містным жытелям помагала навчіти ся тот язык. На роздїл од Підкарпатьской Руси, Русины на Словеньску в тім періодї не мали статус ''„штатотворного народа“''. Были поважованы лем за народностну меншыну, котра на основі конштітуції мала право хосновати материньскый русиньскый язык в школстві і в общественнім жывотї, а таксамо право на пропаґацію русиньской културы. Правда, взникали многы проблемы, кідь тоты законы было треба увести до жывота.<ref>MAGOCSI, Paul Robert: ''Národ znikadiaľ, ilustrovaná história karpatských Rusínov.'' Prešov, 2007, с. 78.</ref> Найвыразнїше то было в школстві: в школьскім роцї 1923/1924 на выходнім Словеньску было лем 95 народных школ, в котрых ся вжывав русиньскый діалект. Докінця і презідент Масарік быв мушеный по крітіках америцькых Русинів конштатовати, же ''„штатістікы досправды прозраджують, же Русины на Словеньску не мають адекватну кількость школ“''.<ref>Ціт. подля ВАНАТ, Іван: ''Шкільне питання на Пряшівщині під час домюнхенської республіки''. In ''Дукля'', XIV, 5, Пряшiв, 1966, с. 63. Переклад А. П.</ref> Тот факт, як і полемікы навколо (з погляду Русинів) некоректного списованя людей і вопросів становлїня граніцї з Підкарпатьсков Русёв, сімболізовали новый феномен – наростаня непорозумінь міджі Словаками і Русинами, што ся найвеце проявлёвало міджі політічныма дїятелями почас цілого міджівойнового періоду.

== Русиньскый язык на сучаснім етапі ==
=== Функціонованя русиньского языка на Словеньску ===
{{main|Основны сферы функціонованя русиньского языка на Словеньску}}
Кодіфікація русиньского языка на Словеньску ([[1995]]) была основным предположінём на заведжіня того языка до розлічных функціоналных сфер жывота Русинів. До року 1995 діалекты Русинів окрем того, же были основным средством комунікації в родинній сферї, т. є. у сферї
каждоденного жывота того етніка, вжывали ся в ненорматівній подобі в медіалній, літературній, сценічно-театралній і в конфесійній сферї.

=== Функціонованя русиньского языка на Сербску ===
{{main|Основны сферы функціонованя русиньского языка на Сербску}}

== Діалекты ==

== Алфавіт ==
{{main|Русиньскый алфавіт}}
Алфавіт Русиньского языка має 36 букв.
{| style="font-family:Microsoft Sans Serif; font-size:1.4em; border-color:#000000; border-width:1px; border-style:solid; border-collapse:collapse; background-color:#white; text-align:center"
| style="width:3em"| А а
| style="width:3em"| Б б
| style="width:3em"| В в
| style="width:3em"| Г г
| style="width:3em"| Ґ ґ
| style="width:3em"| Д д
| style="width:3em"| Е е
| style="width:3em"| Є є
|-
| Ё Ё
| Ж ж
| З з
| І і
| Ї ї
| И и
| Ы ы
| Й й
|-
| К к
| Л л
| М м 
| Н н
| О о
| П п
| Р р
| С с
|-
| Т т
| У у
| Ф ф
| Х х
| Ц ц
| Ч ч
| Ш ш
| Щ щ
|-
| Ю ю
| Я я
| ь
| ъ
|}

На передачу (означіня) гласных фонем в русиньскім алфавітї хоснуєме:
* сїм нейотованых букв: ''а, е, и, і, ы, о, у'';
* пять йотованых букв: ''я, ю, є, ё, ї''.

На переданя (означіня) согласных фонем в русиньскім алфавітї хоснуєме
буквы: ''б, в, г, ґ, д, ж, з, й, к, л, м, н, п, р, с, т, ф, х, ц, ч, ш, щ''.

== Лінґвістічна характерістіка ==

=== Морфолоґія ===
Слова в языку ся ділять подля того, што называвуть (''повнозначні слова''), або якы одношеня межи словами выражавуть (''неповнозначні, помічні слова'').

На основі того обычайні розділюєме вшиткі слова языка на дисять частий річи, з котрых є шість повнозначных (''автосемантичных''), три помуцні (''синсемантичні'') а остатня часть річи выражать лем почутя і інтонації.

В русиньскім языку є десять частей речі: [[назывникы]] (субстантівы), [[придавникы]] (адъєктівы), [[містоназывникы]] (прономіна), [[чісловникы]] (нумералії), [[часослова]] (вербум), [[присловникы]] (адвербії), [[приназывникы]] (препозіції), [[злучникы]] (конъюнкції), [[часткы]] (партікулы), [[чутєслова]] (ітеръєкції).

Повнозначні є назывникы: (''сын, пес, хыжа, штат''), придавникы (''добрый чоловік, сестрина хыжа''), числовникы (''єден,другый, трёми''), містоназывникы (''я, тот, што, там, вшыткі''), часослово (''мама біґлює, грымить, дїдо сивіє''), присловникы (''красно співать, завтра прийде, є тепло, доста прісный'')

Помуцні: приназывникы (''на дворі, з няньком, коло тебе''), злучникы (''брат і сестра; обіцяв, же напише''), часткы (''лем два рокы; не пише'').

Ні к повнозначным, ны к помічным не належыть чутєслова – інтеръєкції (слова выражаючі волю, почутя і восприятя) Наприклад: ''Ой! Ах! Ха-ха-ха! Гав-гав!''

Слова выражають взаємны одношеня в реченьови свойими формами. На основі того, ці слово може вадь не може мати шелеякі (роздїлны) формы, ділиме части речі на ''змінні'' и ''незмінні''.

Ид ''змінным'' частям річи ся односять: назывникы, придавникы, числовникы, містоназывникы – склонявуть ся, і часослова – часувуть ся. Остатнї части речі суть ''незмінні''.

Катеґорія паду, в русиньскім языку ся реалізує в шестёх рядах форм (а з вокатівом – в семох), котры творять сістему падовых форм:
1. [[номінатів]] – ''ко? што?''
2. [[ґенітів]] – ''кого? чого?''
3. [[датів]] – ''кому? чому?''
4. [[акузатів]] – ''кого? што?''
5. [[локал]] – ''(о) кым? (о) чим?''
6. [[інштрументал]] – ''(з) кым? (з) чим?''
7. [[вокатів]] (клична форма) – ''кликаня''

В тій сістемі форм номінатів є основнов словниковов формов і называть ся ''прямым падом'',
а остатнї пады ся называють ''непрямыма''.

==== Назывникы (Субстантівы) ====
{{main|Назывникы}}

Назывник (тыж ''субстантів'') є незмінна [[части річи|часть річи]], повнозначне слово, котре означає назвы особ, звірю, предмету, властностей і дїй. Назывник є головнов (і аж не єдинов) частьов річи, котрый у [[реченя (лінґвістіка)|реченьови]] выступає як [[арґумент]] [[часослова]].

У Русиньскуй ґраматіцї то є одна з дисятьох [[части річи|частий річи]].
===== Руд назывнику =====
{{main|Руд назывнику}}

Руд є основным знаком каждого назывника. 

Природный род є лем мужеськый і жуньскый, але подля ґраматичного роду ся назывникы ділять на три роды: мужеського (''брат'', ''вітер'', ''гриб''), жуньского (''сестра'', ''доля'', ''совість'') і середнього (''куря'', ''окно'', ''поле''). В Русиньскому языкови суть дакотрі назывникы общого (або двоякого) роду: ''сирота'', ''каліка'', ''потвора'', ''п'янюга'' і т. п.

===== Число назывнику =====
{{main|Число назывнику}}
Катеґоріов числа ся означать кулькость предмету названых даным назывником.

В русиньскім языку розлишуєме дві формы чісла: єднотне чісло (сінґулар) і множне чісло (плурал).

Форма єднотного чісла означать, же названый предмет треба розуміти як єден, вычлененый із
якогось множества предметів (''хыжа'', ''окно'', ''чоловік'', ''воробель''). Форма множного чісла указує, же названый предмет ся розумить як два і веце єднакых предметів (''хыжы'', ''окна'', ''люде'', ''вороблї'').

==== Містоназывникы (Прономіна) ====
{{main|Містоназывникы}}
Містоназывникы (тыж прономіна, з [[латиньскый язык|латиньского]] pro-nomen - „за-імя“) є єдным з повнозначных змінных частей речі. Є то фактічно заперта ґрупа выразів. Містоназывникы заступують іншы части речі як назывникы, придавникы ці чісловникы. З той причіны містоназывникы односиме к указуючім словам. 

==== Чісловникы (Нумералії) ====
{{main|Чісловники}}
Чісловникы суть зміннов частёв речі. Называють кількость (множество) особ, предметів, дїй,
властностей і їх порядок. Записують ся чіслом (ціфров) або словом.

==== Придавникы ====
{{main|Придавникы}}
Придавникы (тыж адъєктівы, з [[латиньскый язык|латиньского]] nomen adiectivum < adiectum „тото, што лежыть піля“) суть повнозначны змінны [[части речі]], котры передають властности або одношіня назывників. У языках, якы розлишують роды, ся назывникы справила згодують з родом назывника, котрый розвивають. 

==== [[Приназывникы]] ====
{{main|Приназывникы}}
Приназывникы стоять все перед тым [[Мена|меном]], з котрым ся вяжуть: ''выйти'' з ''хыжы'', ''пришов'' міджі ''людей'', ''дївча'' із ''валалу'', ''положыв'' на ''стіл'', ''стоїть'' за ''стїнов'', ''лежав'' під ''орїхом'' і т. д.

З прикладів видно, же приназывникы придають або доповнюють різнородне значіня непрямых
падів (просторове, часове, прічінне, цїлёве, порівнуюче, способове і др.).

Подля свого походжіня ся приназывникы дїлять на неодводжены (прімарны) і одводжены (секундарны). Подля своёй штруктуры ся приназывникы дїлять на просты і зложены.

К неодводженым односиме тоты приназывникы, што суть стародавны і стратили своє споїня із словами свого походжіня, напр.: ''о, од, без, в, над, до, за, к, ід, з, із, по'' і ін.

К одводженым односиме приназывникы, што взникли од форм повнозначных слов по стратї
свого первістного значіня, напр.: ''коло, подля, перед і т. д., а тыж такы, што ся ужывають в двоякім значіню, напр.: близко, навколо, спереду, зднука'' і др.

Приклады вязаня (споёваня) приназывників з непрямыма падами:
– з [[ґенітів|ґенітівом]]: ''без, близко, до, з (зо), за, коло, од, подля, проти/проти, серед, спід, споза, у, окрем, вздовж, мімо, пля/попля, сперед, простів, із-за'' і др.;
– з датівом: ''к (ку)'', ід;
– з акузатівом: ''за, на, над, міджі, поміджі, по, поза, попід, про, через, в/во, о, під, през, понад,кріз, попід, зміджі, споміджі;''
– з локалом: ''в, на, о, по, попри, при'';
– з інштрументалом: ''з, за, із, над, міджі, перед, під/підо, долов/долї, горї.''

== Приклады языка ==

=== Поздравы і вінчованя ===
— ''Добре рано!''

— ''Добрый динь!''

— ''Добрый вечур!''

— ''Добру нуч!''

— ''Слава Ісусу Христу!'' (Отвіт: ''Слава навікы Богу!'')

— ''Христос ся рождає !'' (Отвіт: ''Славіме Єго!'')

— ''Христос воскрес!'' (Отвіт: ''Воістину воскрес!'')

— ''Дай, Боже, щастя!'' (Отвіт: ''Дай, Боже, і Вам!'')

— ''Будьте здорові!'' (Отвіт: ''Дякуву!'')

— ''Вітайте в нас!'' (Одповідь: ''Дякую!/Дякуєме!'')

— ''Як ся ма(є)ш?'' (Одповідь: ''Дякую, добрї!'' ''Дякую, іде то!'' ''Дякую, помалы.'')

— ''Як ся ма(є)те Вы (вы)?'' (Одповідь: ''Дякую/дякуєме, добрї!'' ''Дякую/дякуєме, іде то!'' ''Дякую/дякуєме, помалы.'')

— ''Я ся маю добрї.''

— ''Я ся маю плано.''

— ''Тїшить ня/нас!''

— ''І мене тїшить!''

— ''Прошу, подьте дале!''

— ''Няй ся любить!''

— ''Перебачте!''

— ''Досвіданя!''

— ''Май ся!''

— ''Майте ся добрї!''

— ''Збогом!''

— ''Агой!''

— ''Чау!''

— ''Вшытко добре!''

— ''Красный день!''

— ''Приємный вечур!''

— ''Вшытко найлїпше!''

— ''Добру забаву!''

— ''Щастливу путь!''

— ''Щастливо ся вернийте!''

— ''Няй вам смакує!''

— ''На здравя!''

== Далше чітаня ==
* ''A new Slavic language is born. The Rusyn literary language in Slovakia.'' Ed. [[Paul Robert Magocsi]]. New York 1996.
* Magocsi, Paul Robert. ''Let's speak Rusyn. {{lang|rue|Бісідуйме по-руськы}}.'' Englewood 1976.
* [[Aleksandr Dmitrievich Dulichenko]]. ''Jugoslavo-Ruthenica. Роботи з рускей филолоґиї.'' Нови Сад 1995.
* Taras Kuzio, "[http://www.taraskuzio.net/Nation%20and%20State%20Building_files/national-rusyns.pdf The Rusyn question in Ukraine: sorting out fact from fiction]", Canadian Review of Studies in Nationalism, XXXII (2005)
* Elaine Rusinko, "Rusinski/Ruski pisni" selected by Nataliia Dudash; "Muza spid Karpat (Zbornik poezii Rusiniv na Sloven'sku)" assembled by Anna Plishkova. Books review. "The Slavic and East European Journal, Vol. 42, No. 2. (Summer, 1998), pp. 348-350. [http://links.jstor.org/sici?sici=0037-6752(199822)1%3A42%3A2%3C348%3ARP%3E2.0.CO%3B2-A JSTOR archive]
* Плішкова, Анна [Anna Plishkova] (ed.): Муза спід Карпат (Зборник поезії Русинів на Словеньску). [Muza spid Karpat (Zbornik poezii Rusiniv na Sloven'sku)] Пряшів: Русиньска оброда, 1996. [http://old.unipo.sk/files/docs/u_studie/svk/dokument_15_17.pdf on-line]
* Marta Harasowska. "Morphophonemic Variability, Productivity, and Change: The Case of Rusyn", Berlin ; New York : Mouton de Gruyter, 1999, ISBN 3-11-015761-6.
** [http://links.jstor.org/sici?sici=0097-8507%28200009%2976%3A3%3C728%3AMVPACT%3E2.0.CO%3B2-L Book review] by Edward J. Vajda, Language, Vol. 76, No. 3. (Sep., 2000), pp.&nbsp;728–729
* I. I. Pop, [[Paul Robert Magocsi]], Encyclopedia of Rusyn History and Culture, University of Toronto Press, 2002, ISBN 0-8020-3566-3
* Plišková, Anna: Rusínsky jazyk na Slovensku: náčrt vývoja a súčasné problémy. Prešov : Metodicko-pedagogické centrum, 2007, 116 s. [http://www.unipo.sk/public/media/11525/Rusinsky_jazyk_na_Slovensku.pdf Slovak] [http://www.unipo.sk/public/media/11530/Rusinsky_jazyk_na_Slovensku_1.pdf Rusyn]

== Екстерны одказы ==
* [http://www.rusyn.org/rusyns-language.html Rusyn language at the World Academy of Rusyn Culture]
* [http://www.rusynacademy.sk/rusynski/rusyn_jazyk.html Русиньскый язык на Академії русиньской културы в Словеньскій републіцї]
* [http://www.ethnologue.com/show_language.asp?code=rue Ethnologue report for Rusyn]
* [http://www.dzvoni.tk Rusyn Greco Catholic Church in Novi Sad (Vojvodina-Serbia)]
* [http://www.holosy.sk/tirko/komarnik.mp3 Русиньскый стишок - Наше родне село Комарник]
* [http://www.lemslownyk.ugu.pl/ ЛемСловник (Лемківско-польскый / польско-лемківскый словник)]
* [http://sites.google.com/site/kurslemkivskoho/ Курс лемківского языка]

== Референції ==
<references/>

{{Славяньскы языкы}}
{{Стыржень}}
[[Катеґорія:Выходославяньскы языкы]]
