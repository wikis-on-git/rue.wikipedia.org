'''Придавникы''' (тыж ''адъєктівы'', з [[латиньскый язык|латиньского]] nomen adiectivum < adiectum „тото, што лежыть піля“) суть повнозначны змінны [[части речі]], котры передають властности або одношіня назывників. У языках, якы розлишують роды, ся назывникы справила згодують з родом назывника, котрый розвивають. 

== Ступнёваня придавників ==
Придавникы годен [[ступнёваня|ступнёвати]] у трёх ступнях:
# [[Позітів]] - основны ступінь (''Павло є '''высокый'''.'')
# [[Компаратів]] - порівнавать два субєкты (''Павло є '''высшый''' як Петро.'') 
# [[Суперлатів]] - вымеджує субєкт з цалку (''Павло є '''найвысшый''' з класы'').  
 
Максімалный прояв якости означать частка '''як-''' на початку суперлатіва: ''якнайуспішнїшый'', ''якнайкрасшый'', префікс '''пре-''' приданый на початок суперлатіва выражать максімалну ознаку: ''пренайблаженїша'' і префікс '''пре-''' на початку основной формы творить форму найвысшого ступня штілово зафарблену: ''прекрасный'', ''превеликый''. 

=== Нереґуларне ступнёваня придавника ''добрый'' у дакотрых языках ===
* [[Русиньскый язык|русиньскый]]: ''добрый - лїпшый - найлїпшый'' 
* [[Анґліцькый язык|анґліцькый]]: ''good - better - the best'' 
* [[Нїмецькый язык|нїмецькый]]: ''gut - besser - am besten´´
* [[Латиньскый язык|латиньскый]]: ''bonus - melior - optimus''

== Придавникы в русинчінї ==
Придавникы в русинчінї дїлиме на:
* якостны - ознакы предмета
* односны - властность є означена через одношіня к другому субєкту
* присвойны - приналежность особі або звірятю
За склонёванём дїлиме на:
* тверды - новый, мамин
* мнягкы - синїй, песїй

Дакотры придавникы суть утворены з часослов (''біжати - біжачій''), з придавників ся можуть творити присловникы (''быстрый - быстро'') або назывникы (''фаребный - фаребность'').

==Література==
* {{книга|автор =[[Василь Ябур]], [[Анна Плїшкова]]|тітул =Русиньскый язык про 1. - 4. класу середнїх школ із навчалным русиньскым языком і з навчанём русиньского языка|одказ = |місто =[[Пряшів]] |выдавательство =Русин і Народны новинкы|рік =2007 |том =  |сторінкы = 65 - 68|сторінок = 288|выданя =1 |isbn =978-80-88769-77-4 |тіраж = }}
== Референції ==
<references />
{{Переклад|cs|Přídavné jméno|7505344}}

{{Стыржень}}

[[Катеґорія:Части речі]]

[[ms:Kata adjektif]]
