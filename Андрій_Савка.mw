'''Андрій Савка''' (*1619 [[Стебник]] - ?) быв русиньскый протифеодалный збойник. Народив ся в родинї дияка. Як малый хлопець, по смерти мамы і няня, служыв на Маковицькім панстві. Нескоре паньскый двір підпалив і придав ся ку збойницькій дружінї Василя Баюса з Лещин в Польщі. Збойници під веджінём Баюса в року 1644 напали маєткы Трояновского і Бобровского і в року 1647 выпалили феодалны маєткы в околіцї Мушыной в Польщі. По вытлачіню Баюсовой дружіны польскыма войсками аж за Бардеёв, Савка заложыв нову дружіну в области Саноку (Польща). Савковци тыж ослободжовали увязненых збойників. В авґустї 1648 так атаковали замок в Саноку. З плетеныма драбинами ся дістали днука, до пивніць де были збойници одсуджены на смерть. Многы з выслободженых збойників потім зістали в Савковій дружинї. Андрій Савка зачав орґанізовати масовы стрічі селянів на котрых чітав козацькы одказы [[Богдан Хмелницькый|Богдана Хмелницького]]. В юні 1651 повсталци в споїню з польскыма селянинами заяли [[Чорштинскый замок]] (Польща), склады хотїли іти на Краков. В року 1654 ся Савковы повсталци стримовали коло [[Каменицькый град|Каменицького граду]] (правдоподобно в Сабіновскім реґіонї). Там не вытримали напор войска з Польщі і подля єдной верзії ту мав быти хопленый і Савка. Мав быти перевезеный до Мушыны і там мав быти мученый і наконець 24. мая 1654 здїтый на кіл. Подля іншой верзії быв хопленый і обішеный аж в року 1661. Далшы жрідла гварять, же він утїк з козацькым гайтманом Богданом Хмелницькым. Протифеодалне пособлїня історіци судять як дуже россягле і дуже успішне.

== Біоґрафія ==
* {{cite book |last1= Трохановскый|first1= Петро|authorlink1= Петро Мурянка |title= Lemkivskii kalendar|trans_title= Lemko Yearbook|url=  |year= 1999|publisher= |location=[[Legnica]] and [[Криніця]]|language= Польскы|isbn= |oclc= 271512456|doi= |pages=50–60 |trans_chapter= |chapter=Andrii Savka v panteoni Lemkivskŷkh zbiinykiv |chapterurl= |quote= }}

[[Катеґорія:Русиньскы збойници]]

[[en:Andrij Savka]]
[[ru:Савка, Андрей]]
