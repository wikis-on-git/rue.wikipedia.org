[[Файл:Limosa limosa 2 (Marek Szczepanek).jpg|thumb|right|Сукалень в свадьбянім шатї]]
[[Файл:Limosa limosa (flying)-2.jpg|thumb|Сукалень летить]]
[[Файл:Ninho.jpg|thumb|Гнїздо з яйцями]]
[[File: Limosa limosa MHNT.jpg|thumb|'' Limosa limosa'' ]]
'''Сукалень''' (''Limosa limosa'') є великым видом прибережного птаха з [[родина (біолоґія)|родины]] [[бекасовы]]х (''Scolopacidae''). 

== Опис ==

Росте до 35–45 цм і роспятя крыл мірять 70–82 цм. Вага самцїв колыше міджі 160–440 ґ, саміцї мають міджі 244–500 ґ. Самцї бывають звычайно дакус меншы як саміцї і мають тыж куртшый дзёбак. В свадьбянім шатї мать помаранчово арджавый карк і грудь (інтензівнїшый мать самець) і вшелияко інтензівне тмаве смужкованя на груди і верхнїй части інакше білого бріха, в простім шатї суть обі поглавя там само зафарблены - сивобуро. Молоды птахы мають жовткаво буру грудь. Особливо почас лїтаня суть выразны чорнобілы пірка і хвіст.

В току ся озывать голосным „ґрутйо“; дале тыж носовым „вітовітовіто“, мевове „квуііг“ або швыдке „вівіві“.

== Росшырїня ==

Гнїздить на россяглій теріторії Евразії і в меджах од [[Ісланд]]у выходно по выходну Сібірь. Є перелїтный вид, зимує в южній і западній Европі, Африцї. на Середнїм выходї і Австралазії. 

Ґлобална популація сукапля падать; лем в роцї 2005 быв за опереднїх 15 років гаданый на цїлых 25 %. Прічінов є головно страта гнїздовищ бо ся одводнёвали мочарї і тыж інтензіфікація сільского ґаздівства. В много областях є огроженый ловлїнём, і наперек тому же є то у вшыткых штатах [[Европска унія|Европской унії]] аж на [[Франція|Францію]] заказаный.

== Біотоп ==

Гнїздить на векшых вогкых луках і травистых мочаринах. Коли міґрує, тогды ся стримує в устях рік і на прибережах моря.

== Страва ==

Жывить ся хробаками, павуками, слимаками і глистами, коли міґрує та їсть і насїня. Жертвы глядать пиханём своїм довгым дзёбаком і вынятковоо чутливым кінцём до болота або мягкого ґрунту.

== Гнїздїня ==

Гнїздить 1x шторік од апріля до юла, обычайно в малых вольных колоніях о 2-20 парах. Хоць пары перебывають зиму оддїлено, і наперек тому ся на гнїздо по зимі вертають звычайно лем 3 днї од себе. Як ся єден птах спізнить, пар ся роспаде. Самець на своїй теріторії, котра ся розкладать на плосї 30-50 метрів коло гнїзда глубить на земли в низкій веґетації дакілько плыткых ямок, часто выстеленых рослиновым матеріалом, з котрых собі саміця єдно выбере і накладе до нёго 4(3–5) зеленкавы, буры флякасты яйця о великости 55,1 x 37,8 мм. На їх інкубації тырваючій 21–24 днїв ся дїлять обоми птахы і вєдно тыж в тім часї актівно хранять околіцю гнїзда. Молодята суть прекоціалны а гнїздо опущають уж пару годин по вылягнутю. Далшых 25-30 днїв суть пак спроваджаны обоми родічами до часу, як ся опірять. Притім ся можуть рушати в беспосереднїй близкости гнїзда, тыж як вєдно путовати аж 3 км далеко до місць з векшов понуков стравы. З нідерландской штудії выпливать, же в першім роцї жывота умерать 37,6 %, в другім 32 % а в далшых роках 36,9 %.

== Референції ==
<references/>
{{Переклад|cs|Břehouš černoocasý|7506529}}

{{Sisterlinks|commons=Limosa limosa|species=Limosa limosa}}

[[Катеґорія:Бекасовы]]
[[Катеґорія:Птаство Підкарпатьской Руси]]

{{Link GA|de}}

[[ar:بقويقة سوداء الذيل]]
[[ba:Ҡыҙғатау]]
[[be:Вераценнік вялікі]]
[[be-x-old:Вераценьнік вялікі]]
[[bg:Черноопашат крайбрежен бекас]]
[[br:Marc'heg lost du]]
[[ca:Tètol cuanegre]]
[[ceb:Limosa limosa]]
[[cs:Břehouš černoocasý]]
[[da:Stor kobbersneppe]]
[[de:Uferschnepfe]]
[[dv:އެށުންގަ އިލޮޅި]]
[[en:Black-tailed Godwit]]
[[eo:Nigravosta limozo]]
[[es:Limosa limosa]]
[[et:Mustsaba-vigle]]
[[eu:Kuliska buztanbeltz]]
[[fa:گیلان‌شاه بال‌سفید]]
[[fi:Mustapyrstökuiri]]
[[fo:Reyðspógvi]]
[[fr:Barge à queue noire]]
[[frr:Rütjer]]
[[fy:Skries]]
[[gl:Agulla colinegra]]
[[hu:Nagy goda]]
[[id:Biru-laut ekor-hitam]]
[[is:Jaðrakan]]
[[it:Limosa limosa]]
[[ja:オグロシギ]]
[[lt:Griciukas]]
[[mn:Морин цууцал]]
[[ms:Burung Kedidi Ekor Hitam]]
[[nds-nl:Gruto]]
[[nl:Grutto]]
[[nn:Svarthalespove]]
[[no:Svarthalespove]]
[[pcd:Boufeumèi]]
[[pl:Rycyk]]
[[pms:Limosa limosa]]
[[pnb:کالی پچھ آلا گاڈوٹ]]
[[pt:Maçarico-de-bico-direito]]
[[ru:Большой веретенник]]
[[sah:Кураҕаччы]]
[[sk:Brehár čiernochvostý]]
[[sv:Rödspov]]
[[tr:Çamur çulluğu]]
[[uk:Великий грицик]]
[[vi:Choắt mỏ nhác]]
[[zh:黑尾塍鹬]]
