[[Файл:Henharrier.jpg|thumb|right|По­лёвый лунь]]
'''Полёвый лунь''' (''Circus cyaneus'') є середнё великый хищ з родины [[ястрябовы]]х (Accipitridae). 

== Попис ==

Росте до довжкы 45-55 цм, роспятя крыл мать 97-118 цм. Саміцї суть переважно буры, з буро смугованым сподком і варіабілно жовткавым полём на верьхнїй сторонї крыла. Меншы самцї суть сивосинї з чорныма концями крыл, тмавым краём на їх спіднїй части і білым сподком тїла. Молоды птахы суть дуже подобны саміцям, од котрых ся одрізняють бурым, менше смугованым сподком тїла і векшым жовтобурым полём на верьхнїй части тїла. Подобно як совы мать і полёвый лунь завой коло оч.
[[Файл:Hen Harrier.jpg|left|thumb|Молодый птах]]
== Росшырїня ==

Гнїздовый ареал загорнять значну часть палеоарктічной области од Ірьска і северозападной Іспанії выходно аж по [[Камчатка|Камчатку]]. Часточно перелїтный, зимує в середнїй і южній Европі, северній Африцї, на Близкім і Середнїм Выходї і в Южній Азії.

Гнїздить в одкрытій країнї ([[тайґа]]х, в болотистых плохах і в околицї плыткых озер з богатов веґетаціов, на підмокнутых луках, полях.

== Страва і лов ==
Так як і векшына лунїв вызерать уловок - малы ссавцї і птахы - в помалім колысавім лїтаню низко над землёв. Як го збачіть, швыдко ся знесе на землю і хопить го до пазурів.

== Гнїздиня ==
Векшына парів є моноґамных, у самцїв ся але обявує тыж поліґонія. Гнїздо на земли, скрыте міджі низшу богату веґетацію. У єдній давцї знесе  4-6 яєць о великости 42,0 x 34,1 мм. Інкубачна доба тырвать 29-31 днїв, на яйцях сидить самотна саміця. Молодята опірены по 29-42 днях.

== Референції ==
{{commons|Circus cyaneus}}
<references />
{{Переклад|cs|Moták pilich|7451550}}
{{Стыржень}}

[[Катеґорія:Ястрябовы]]
[[Катеґорія:Птаство Підкарпатьской Руси]]

{{Link GA|de}}
