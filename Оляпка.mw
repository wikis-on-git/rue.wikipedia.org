[[Файл:Eurasian White-fronted Dipper, C cinclus.JPG|thumb|right|Оляпка]]
'''Оляпка''' (''Cinclus cinclus'') є середнї великый [[співакы|співавый]] [[птахы|птах]] з&nbsp;[[Родина (біолоґія)|родины]] Cinclidae.

== Опис ==

Є о дакус меншый як [[шпак]] (''Sturnus vulgaris''), доростать до 18&nbsp;цм, роспятя крыл мірять 26–30&nbsp;цм. Мать завалисте тїло, курты крыла і хвіст. Фарбы суть переважно тмавобуры із світлишов головов і бріхом і выразнов білов грудёв. [[Дзёбак]] і ногы суть чорнявы, [[око|очі]] буры. Обі поглавя суть собі дуже подобны. Молоды птахы суть пак зверьха чісто сивы а на сподї тїла мають густе сиве смужкованя.

=== Голос ===

Спів є выразный, куртый, черять флавтовы тоны з цверликавыма звуками. Співать ай в зимі. При розрушіню ся озувать драпавым проникавым „црііт“ а при ваблїню зясь острым „зіт зіт“.

== Росшырїня ==

Росшыреный є на россяглій теріторії [[Европа|Европы]], в&nbsp;северозападній [[Африка|Африцї]] а [[югозападна Азія|югозападній]] а [[середня Азія|середнїй Азії]]. В завислости на єднотливых областях є будь сталый або стяговавый, европскы зимовища ся находять переважно на юго Шкандінавского півострова. Европска популація рахує 170&nbsp;000–330&nbsp;000 гнїздячіх парів.

Жыє вылучно в чістых на оксід богатых, швыдко течучіх водных токах, а то особливо у высшых надморьскых вышках.

== Хованя ==

Є цїлорочно теріторіална. Належыть к дакілько мало співакам, якы годны плавати ай ся потапляти. Під водов выужывать своїх міцных крыл, на єдно понорїня там пак вытриме коло 5–10 секунд,<ref name=creutz>Gerhard Creutz: ''Die Wasseramsel''. Ziemsen Verlaґ Wittenberg 1986; ISBN 3-7403-0008-6 (нїмецькы)</ref> хоць суть знаёмы і&nbsp;понорїня 30 секундовы.<ref name=hbv>Urs N. Glutz von Blotzheim (1985): ''Handbuch der Vögel Mitteleuropas''. Aula-Verlag, Wiesbaden. ISBN 3-89104-435-6, str. 958–1020 (нїмецькы)</ref> При потапляню мать заперты носовы дїркы а очі хранены транспарентным очным вічком, знамым як джмурка. Лїтать лем над водов. Часто сидить на скалах, даколи сидать просто до воды, часто ся бродить в плытчінах. Тіпічне про нёго є причупнутя, особливо тїсно перед одлечінём.

=== Страва ===

Жывить ся особливо водныма жывотныма, найчастїше ларвами, присавками ітд. Дале ся в&nbsp;ёго страві тыж обявують тыж і&nbsp;дорослы [[комар]]ы, малы рыбкы. Нагодов може іти і на суш а там глядать хробакы, мурянкы, стоножкы і павукы.<ref name=holzinger>Jochen Hölzinger: ''Die Vögel Baden-Württembergs. Singvögel 1.'' Ulmer, Stuttgart, 1999, ISBN 3-8001-3493-4, S. 244−264. (нїмецькы)</ref>

=== Гнїздїня ===
[[Файл:Cinclus cinclus Vízirigó.JPG|thumb|Оляпка із жертвов]]
Молоды птахы поглавно дозрївають уж в&nbsp;1.&nbsp;роцї жывота. Справила є моноґамный&nbsp;– пары суть вєдно і цїлый жывот&nbsp;– але была у нёго позорована і поліґамія. Самцї ся при наговаряню выразно озывають, без перестаня выставують білу грудь, потапляють ся і на конець своїм дружкам понукають страву. Гнїздить од марца до юна, а то раз або двараз шторік. [[Гнїздо]] будують обомі родічі в дуринах берегів, на мостах, припадно і у вгодных будьках, часто лем дакілько центіметрів над водным зеркалом, чім суть значно нахылны к повіням. Іде о кулёву будову з моху із вступнов дїров на боку, котра мать спочатку діаметер дас 20&nbsp;цм. Взглядом к&nbsp;тому, же але пар хоснує тото саме гнїздо ряд років а як треба го добудує, може в конечній фазї досяговати діаметер аж пів метра.

В&nbsp;єдній зношцї бывать 4–5 світлых, 25,6 x 18,6&nbsp;мм великых яєць, на котрых 16 денной інкубації мать участь лем сама саміця. Самець ся бігом того часу стримує близко і обчас саміцї принесе їджіня, она собі про нёго але векшынов ходить сама і охаблять так гнїздо нестережене. О&nbsp;молодята, котры гнїздо опущають асі по 24&nbsp;днях, ся старають уж обомі родічі. Далшых 10–14&nbsp;днїв їх іщі кормлять мімо гнїздо.

== Грозбы ==

Огрожованый є предаторами, якыма суть передовшыткым хищі, куны ці грызець водяный, але і ничінём і знечістёванём вод, повінями, якы можуть ничіти гнїзда а окремо тяжкыма зимами, котры ведуть к недостатку стравы.<ref>Hans-Günther Bauer & Peter Berthold: ''Die Brutvögel Mitteleuropas. Bestand und Gefährdung''. AULA-Verlag, Wiesbaden 1997, ISBN 3-89104-613-8, str. 322–323 (нїмецькы)</ref> 

== Одказы ==
{{sisterlinks
 | commons = Cinclus cinclus
 | species = Cinclus cinclus}}
=== Референції ===
<references/>
{{Переклад|cs|Skorec vodní|7660424}}

[[Катеґорія:Птаство Підкарпатьской Руси]]

{{Link GA|de}}

[[ar:دنكلة]]
[[ba:Һыу турғайы]]
[[bg:Воден кос]]
[[br:Dourlaouig-spluj]]
[[ca:Merla d'aigua]]
[[cs:Skorec vodní]]
[[cy:Bronwen y Dŵr]]
[[de:Wasseramsel (Art)]]
[[en:White-throated Dipper]]
[[eo:Cinklo]]
[[es:Cinclus cinclus]]
[[et:Vesipapp]]
[[eu:Ur-zozo]]
[[fi:Koskikara]]
[[fo:Áarkallur]]
[[fr:Cincle plongeur]]
[[gl:Merlo acuático]]
[[hu:Vízirigó]]
[[hy:Օլյապկա]]
[[it:Cinclus cinclus]]
[[kbd:Псыбзу]]
[[lt:Vandeninis strazdas]]
[[mn:Гялааномруут харзлай]]
[[nl:Waterspreeuw]]
[[nn:Fossekall]]
[[no:Fossekall]]
[[os:Дондзиу]]
[[pl:Pluszcz zwyczajny]]
[[pms:Cinclus cinclus]]
[[pt:Melro-d'água]]
[[ru:Оляпка]]
[[sv:Strömstare]]
[[tr:Dere kuşu]]
[[uk:Пронурок]]
