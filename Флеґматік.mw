'''Флеґматік''' є єден із штирёх видів [[темперамент]]у, стабілный інтроверт. [[Тїлова текутина]], котра мать на нёго подля стародавных назорів вплыв, є ''[[слиз]]'' ([[ґрецькый язык|ґрец.]] ''флеґма'', стады назва). Є осторожный, розважный, сполегливый, змірливый, вырівнаный, покійный, легковажный, вміє свої емоції утримовати. Є добрым ведучім. Прожывать поверьхнї і помаленькы, што значіть, же не забывать а хоць го подїя не зохабила цїлом (або переважно) холодным, знать ся к нїй вернути і в найнесподїванїшых моментах. З векшынов роботы ся без проблемів вырівнать тай сітуації рішыть з холоднов головов. Кідь запоює [[емоція|емоції]], та то звычайно маленько.

[[Файл:Four temperaments - 2.svg|right|200px|thumb|Штири темпераменты (флеґматік, [[холерік]], [[санґвінік]], [[меланхолік]]]]

== Неґатіва ==

[[Файл:Albrecht Dürer 026.jpg|left|150px|thumb|Албрехт Дурер – Штироє апостолы як представителї штирох темпераментів: Йоан і Петро]]

Не вміє ся про будьшто запалити. Боронить ся будьякым змінам тай не любить пробовати або выдумовати новы річі. Вызерать як лїнь, вічно одкладать роботу або єй начісто обходить. Не любить нести одповідность за свій жывот. Не дасть навонка своє почутя. Не любить повісти нїт. Боїть ся дашто рішыти.

== Позітіва ==

З флеґматіком ся дасть выйти може найлїпше із вшыткых видів натуры. Є лем мало сітуацій, як бы годны были го вынервачіти. Про своїх родічів є то благословлїня, бо є спокійный скоро всяды. Любить мати цімборы, але не вадить му ани самота. Знать ся легко приспособити каждій сітуації. Є сістематічный. Міджі другыма є флеґматік тлумена особность, котра добрї несе тиск. К вшыткому іде з покоём, рішыть вшытко поступно. Ёго выняткова властность є же годен быти покійный, холоднокровный і концентрованый за каждой сітуації. Ниґда ниґде не хватать і не дасть ся вывести з балансу. Є умірненый з лукавостями жывота і до ничого не кладе велику надїю. Є сполегливый і вытырвалый, мать добры урядницькы способности. Намагать ся коло ся утримовати покій, пособить як медіятор і рішытель проблемів. Мать много камаратїв, бо ся з ним дасть добрї выйти. Никого не ображать, вміє слухати, не є у нёго потреба много бісїдовати.


== Повязаны статї ==
* [[Емоція]]
* [[Індівідуалность]]
* [[Холерік]]
* [[Меланхолік]]
* [[Санґвінік]]

== Референції ==
{{Переклад|cs|Flegmatik|8372849}}
{{Стыржень}}

[[Катеґорія:Індівідуалность]]

[[az:Fleqmatik]]
[[cs:Flegmatik]]
[[de:Phlegmatiker]]
[[eo:Flegmulo]]
[[kk:Сылбыр кісі]]
[[nl:Flegmatisch]]
[[pl:Flegmatyk]]
[[ru:Флегматик]]
[[sk:Flegmatik]]
[[uk:Флегматик]]
