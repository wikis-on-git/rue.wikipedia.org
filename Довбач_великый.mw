[[Файл:DendrocoposMajor.jpg|thumb|right|Дорослый самець довбача великого на буку]]
'''Довбач великый''' (''Dendrocopos major'') є шыроко росшыреный [[дятлообразны]]й птах з&nbsp;[[Родина (біолоґія)|родины]] [[дятловы]]х (Picidae). Середня годнота довжкы є 22,5 цм, фарба є чорнобіла з&nbsp;червеныма спіднїма хвостовыма кровками. У поглавей є притім выразно вывинутый [[поглавный діморфізм]], самцї мають на роздїл од саміць і червеный тыл. 

Росшыреный є на вшыткых [[контінент]]ах [[выходна півкуля]] з&nbsp;выїмков [[Австралія|Австралії]], на своїй россяглій теріторії росшырїня притім творить 14 [[підвид]]ів. Ёго природным [[біотоп]]ом суть [[лїс]]ы вшыткых сорт, росшырено жыє і в парках і загородах.

На початку ярї є выразный своїм характерістічным „бубнованём“ до скоры стромів або на бляшаны части будов. Через лїто в&nbsp;ёго страві переважують малы безхырбетны, обчас рабує і [[гнїздо|гнїзда]] другых птахів; через зиму, коли є недостаток стравы з жывотных, жере особливо різны [[плод (ботаніка)|плоды]]. Гнїздить в&nbsp;дуплах [[стром]]ів, котры собі сам глубить, векшынов высоко в спорохнївитых стромах. В єдній зношцї пак бывать 4-7 сметаново білых яєць.

== Опис ==

Довбач великый досягує приближно тых самых розмірів як [[шпак]], росте до 22–23&nbsp;цм, в&nbsp;роспятю крыл мірять 34–39&nbsp;цм а ёго вага колыше міджі 70–90&nbsp;ґ. 

Будовов тїла є вынятково приспособленый жывоту на стромах. Ёго штири персты, з&nbsp;котрых два ідуть допереду а два дозаду, мають загнуты пазуры, котры улегчують лїзїня а ёго певны хвостовы пірка при нім служать як опора тїла. На&nbsp;розбиваня дерева мать дуже міцный, шпіцятый [[дзёбак]] з&nbsp;дуже довгым і чутливым, щіглым плохым языком, котрый мать на кінцї драпаву щуточку а котрый му помагать здобывати жертву і з тяжко доступных місць. Дякуючі ёго дуже силным шыёвым свалам є способный до дереве вдарити дуже швыдко, зато мать і&nbsp;барз силну лебку, котра хранить ёго мозоґ перед зпятныма ударами.
[[Файл:Dendrocopos major, female and male.jpg|left|thumb|Саміця (влїво) а самець (вправо)]]
Зверьха є довбач великый переважно чорный з выразныма білыма сімболами на крылах в&nbsp;образї великого фляку на їх верьхнїй части і тонкых світлых смужок на пірках лїтаня. Спід тїла мать мягко жовткастый, піря на спіднїх хвостовых кровках помаранчово-червены. На боку інакше світлой головы мать два выразны, в серединї споєны тмавы смугы. 

У&nbsp;поглавей є вывинутый очівисный [[сексуалный діморфізм]] – [[самець|самцї]] мають выразный червеный фляк на тылї, закляшто [[саміця]]м тот ознак цїлком хыбує а тыл мають чорный. Молоды птахы суть од дорослых аж до новембра, коли у&nbsp;них біжыть черяня піря, легко одрізнятельне вдяка чорной фарбі на тимю і ружовому пірю на спіднїх кровках хвоста.

Тыж як і другы довбачі лїтать у вовнках з&nbsp;куртыма, доразныма ударами крыл.

=== Голос ===                                                                                                                                                  
{{слуханя|назва_файлу=Woodpeckerdrum.ogg|тітулок=Награвка з бубнованём довбача великого}}                                                                               
Озывать ся найчастїше куртым, але выразным ''кік'' (часто в&nbsp;рядї як ''кі-кі-кі-кі'') або ''кікс'', при розрушіню тыж шкрептавым ''чрет чрет'' або ''ґіґіґіґі''. Молодята в&nbsp;гнїздї ся пак озывають голосным ''детдетдет''.                                                                                                             

На ярь є выразный вдяка свому „бубнованю“ до скоры стромів, але і&nbsp;до бляшаных частей будов. до бань церьквей. Цїль того про довбача великого справованя є вабити представителькы вспачного поглавя на свою теріторую і разом і&nbsp;одогнати потенціалных конкурентів. Бубнованя довбача великого є курте, творене приближно 10–15 ударами за секунду і нагло ся кінчачіма.

Преферує при тім дуты або збутнявиты стромы, у&nbsp;котрых ся звук розлїгать лїпше, чого резултатом є і&nbsp;голоснїше бубнованя.

== Росшырїня ==

Довбач великый є шыроко росшыреный дятлёобразный. Ёго ареал росшырїня покрывать цїлу [[Европа|Европу]] з&nbsp;выїмков [[Ісланд]]у, северу Шкандінавского півострова і Ірьска. Чіслено тыж засягує на [[Азія|азійскый контінент]], де жыє на шырокій смузї в&nbsp;меджах од ёго западной части аж по [[Кітай]] а [[Японія|Японію]], ізоловано обывать і&nbsp;[[северозападна Африка|северозапад Африкы]]. Быв але тыж збаченый і далеко одтыль, наприклад в [[Северна Америка|Северній Америцї]] або на [[Фаерьскы островы|Фаерьскых островах]]. Великость ёго ґлобалного ареалу росшырїня не є взглядом к великости вычіслена, точно не є вычіслена ани ёго ґлобална популація, котра є гадана на 73 500 000 – 216 000 000 екземпларів.

В&nbsp;Европі, котра покрывать 25–49 % ёго ґлобалного россягу, іде о вообще найросшыренїшого довбача, чісло гнїздячіх птахів є ту гадане на 12–18 міл. парів. 

В&nbsp;сучасній добі не є нияк видительно огроженый.

Є сталый, выїмков є лем часть птахів із&nbsp;зимных северьскых областей, котры ся на зиму за стравов стягують на юг. 

=== Біотоп ===
[[Файл:Gespensterwald6.jpg|thumb|Стары лїсовы поросты з векшыма стромами суть про довбача великого ідеалным біотопом з&nbsp;множеством гнїздовых окацій і стравы]]
Природным біотопом довбача великого суть [[шпильковый лїс|шпильковы лїсы]], [[листяный лїс|листяны]] і&nbsp;[[змішаный лїс|змішаны]], здасть ся але, же преферує особлибо россяглишы листяны комплексы з векшыма стромами. Тыж є приспособливый а в&nbsp;богатім чіслї зато жыє і близко людьского обыстя, найчастїше пак в&nbsp;містьскых парках а у векшых, стромами зароснутых загородах.

Довбач великый жыє єднотливо або в парах. Актівный през день а векшыну часу перебывать на стромах, де ся рушать дуже незґрабно, злїтать лем малоколи на землю.

=== Предаторы ===

Міджі частых предаторів дорослых птахів належать ястрябовы птахы, молоды птахы їсть куна а в містї і домашня мачка. Яйця і молодята в&nbsp;гнїздї мають лем мало множество предаторів, міджі котрых належыть особливо куна, котра ся до дупла діставать векшынов росшырїнём вступной дїры. Таке ничіня гнїзд выконує даколу і шпак, котрый собі хоче дупло присвоїти про себе.

=== Страва ===
[[Файл:Dendrocopos major 1 (Marek Szczepanek).jpg|thumb|Саміця при выглядаваню страву в збутнявитым стромі]]
Є вшыткопожераючій. В&nbsp;лїтї ся в ёго страві обявують головно малы безхырбетны, враховано мурянок, павукіб, стоножок, мотылїв, моль, деревоказных шкодцїв і їх ларв, але тыж насїня і різны плоды, обчас облізує і мязґу стромів. Рабує і [[гнїздо|гнїзда]] другых в дуплах гнїздячіх птахів, як суть наприклад синицї. Суть знаёмы і припады, коли вырабовав гнїздо другых видів довбачів. До&nbsp;гнїзда ся притім найчастїше діставать звекшінём вступной дїры, чому годен у&nbsp;гнїздовых будёк заборонити лем єй обляхованём.

В&nbsp;часї, коли є выразный недостаток стравы (конець осени аж зачаток ярї), ся в&nbsp;ёго страві піднимать подїл плодів, переважно бобуль, орїхів і жолудів, котры втрепе до щербин стромів а пак їх дзёбаком легше годны розбити. Такы місця суть называны „ковадлины“ а довбачі ся к ним все вертають. В зимі іде тыж о часто навщівника кормиток, де преферує передовшыткым арашіды, сонячницёвы насіня і шмалець.

При здобываню стравы внутрі стромів векшынов зачінать зверьха і поступує з бока на бік. В&nbsp;припадї, же під скоров зазначіть жертву, товче ді скоры своїм місцым дзёбаком аж дотыль, як ся роспаде, а зо щербин ся потім зміцнює своїм довгым вытрищательным языком.

=== Розмножованя ===
[[Файл:Dendrocopos major Legnago 7119.jpg|left|thumb|Самець в&nbsp;дуплї]]
Довбач великый поглавно дозрївать у віку єдного рока. В середнїй Европі зачінать гнїздити бігом апріля а гнїздить аж до авґуста, а то раз за рік. Гнїзда собі будує особливо в дутинах старых, гниючіх, рівных стромів з мягкым деревом, мінімално 3 м над землёв. Хоць ся видить, же не проявує преференції над жадным видом строму, гнїзда часто будує в березах і дубах. Бігом веце років вытесать дупел омного веце як му треба. Тоты суть потім хоснованы і другыма створїнями, напр пергачамі. Каждый рік собі робить нову гнїздову дутину.

Дутины мають куляту вступну дїру, котра мать діаметер дас 5 цм а на їй глубіню мають участь обомі партнеры. Ходьба є курта, зато гнїздова коморка, котру стеле пилинами, є аж 30 цм глубока а 15 цм шырока. [[Саміця]] кладе 4–7 кулятых, сметаново білых, 20 x 27 мм великых а 5,7 ґ тяжкых (з&nbsp;того 7 % творить шкрупина) яєць, на котрых сидить вєдно з партнером по час 14–16 днїв. Саміця притім звычайно сидить через день а самець в ночі. Молодята суть по вылягнутю обомі родічами кормлены переважно ларвами, у віку 7 днїв ся їм зачінають одкрывати очі, о два дни пізнїше їм зачінать рости крыюче піря а од 12. дня їх дорослы птахы уж цїлком переставають зогрївати, у выспым віку наслмдно вылїзають аж к самому кінцю дїры і голосно жебрають о страву. Дутины пак цїлком опущають по 20–24 днях.

Успішность гнїздїня є дуже высока, у дятлёвых іде звычайно о веце як 90 %.

У вольній природї ся довбач великый дожывать аж 11 років, найвысшый зазначеный вік походить од екземплара з Шведьска, у котрого быв дослїдованый вік мінімално 12 років а 8 місяцїв.

== Одказы ==

=== Референції ===
{{sisterlinks
 | commons = Dendrocopos major
 | species = Dendrocopos major}}
<references/>
{{Переклад|cs|Strakapoud velký|7603971}}

[[Катеґорія:Дятловы]]
[[Катеґорія:Птаство Підкарпатьской Руси]]

[[als:Buntspecht]]
[[az:İri ağacdələn]]
[[ba:Ҙур ала тумыртҡа]]
[[bg:Голям пъстър кълвач]]
[[br:Speg brizh bras]]
[[ca:Picot garser gros]]
[[co:Pichjaronu]]
[[cs:Strakapoud velký]]
[[csb:Wiôldżi dzëdzón]]
[[cy:Cnocell Fraith Fwyaf]]
[[da:Stor flagspætte]]
[[de:Buntspecht]]
[[en:Great Spotted Woodpecker]]
[[eo:Granda buntpego]]
[[es:Dendrocopos major]]
[[et:Suur-kirjurähn]]
[[eu:Okil handi]]
[[fi:Käpytikka]]
[[fo:Stór flekkuspæta]]
[[fr:Pic épeiche]]
[[frr:Grat holthaker]]
[[fy:Grutte Eksterspjocht]]
[[gl:Peto real]]
[[hu:Nagy fakopáncs]]
[[it:Dendrocopos major]]
[[ja:アカゲラ]]
[[ko:오색딱따구리]]
[[lt:Didysis margasis genys]]
[[lv:Dižraibais dzenis]]
[[mrj:Алашиштӹ]]
[[nl:Grote bonte specht]]
[[nn:Flaggspett]]
[[no:Flaggspett]]
[[pcd:Épèke]]
[[pl:Dzięcioł duży]]
[[pms:Dendrocopos major]]
[[pt:Pica-pau-malhado-grande]]
[[ru:Большой пёстрый дятел]]
[[sah:Бэс тоҥсоҕойо]]
[[se:Bihcebásčáihni]]
[[sk:Ďateľ veľký]]
[[sv:Större hackspett]]
[[tr:Göknar ağaçkakanı]]
[[udm:Бадӟым куӵо сизь]]
[[uk:Великий строкатий дятел]]
[[zh:大斑啄木鸟]]
