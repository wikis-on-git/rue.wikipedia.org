'''Куреник''' або тыж '''волове око''' ці '''крапивник''' (''Troglodytes troglodytes'') є дрібный [[співакы|співавый]] [[птах]] з [[Родина (біолоґія)|родины]] Troglodytidae. 

== Опис ==
[[Файл:Juvenile Wren (Troglodytes troglodytes) (19).JPG|left|thumb|Молодый птах]]
Є выразно маленькый, росте ледва до 9-10 цм а належыть так в найменшым птахам [[Европа|Европы]]. В роспятю крыл мірять 13-17 цм а важыть 6-12 ґ. Мать курте завалисте тїло, куртый хвіст, якый тримле векшынов спряменый і довшый, на кінцї шпіцятый дзёбак. Зверьха є бурый, чорно смужкованый, спід тїла мать сивый, над оком є видительна світлиша смужка. [[Око|Очі]] мать чорны, дзёбак тмаво бурый і ногы світло буры. Обі поглавя суть притім фарбов барже подобны.

=== Голос ===

Єден з найголоснїшых птахів Европы. Спів є дуже голосный, выразный, колысавый і несподївано закінчованый. Дале годен у нёго послухати тыж натягнуте варовне „церрр“ або выразне „тек тек“, котрым ся озывать в часї ваблїня.

== Росшырїня ==

Росшыреный є скоро в цїлій Европі з выїмков части Шкандінавії і Ісланду, на теріторії [[северна Африка|северной Afriky]], в западній, [[середня Азія|середнїй]] і [[выходна Азія|выходной Азії]] а в [[Северна Америка|Северній Америцї]]. В залежности на єднотливых областях є пак або сталый або стяговавый на курты оддалености. Европска популація виду ся рахує на коло 23-40 міліонів парів.

Жыє в [[лїс]]ах вшыткых тіпів з густым підростом, тыж в парках, загородах а векшый гущавах.

== Етолоґія ==

Стримує ся передовшыткым на земли або тїсно над нёв. Цїлорочно є теріторіалный а з выїмков часу гнїздїня жыє сам. Вынятком суть лем молоды птахы, якы можуть аж до досягнутю єдного рока творити меншы ґрупы, а [[зима|зимушнїй час]], коли ся на ніч дорослы птахы здружують до меншых ґруп і взаємно притислы к собі так лїпше годны перебыти неприязнивы теплоты. 

=== Страва ===

В ёго страві переважує зложка з жывотных. Тоту представляють особливо павукы, росточі, малы слимакы, стоножкы, хробачкы, їх яєчка а ларвы. Рослинова зложка, яку творить насїня і бобулї, ся в ёго страві обявує лем рїдко.

=== Гнїздїня ===
[[Файл:Zaunkoenig_Futter_01.jpg|thumb|Саміця в гнїздї з молодятами]]
Гнїздить в меджах од апріля до юла, а то двараз за рік. Самцї суть высоко поліґамны, што значіть же єден самець мать в своїй теріторії веце гнїздячіх саміць (найчастїше 2-3, у вынятковых припадах аж 4). Сам будує дакілько гнїзд, з котрых собі саміця сама єдно зволить. [[Гнїздо]] уміщує міджі корїня [[стром]]ів, до щербин в стїнї, кменях стромів або в скалї, звычайно у вышцї під 2 м над землёв. Іде о заперту кулёвисту будову з травы, моху, лишайника а листя з вступом на боку. В єдній зношцї бывать 5-8 білых, слабенько флякастых яєць, на котрых 14-16 денній інкубації бере участь лем саміця. О молодята, якы гнїздо опущають по 15-18 днях, ся пак старають обомі родічі. Куреник бывать частым гостирелём [[зозуля|зозулї]].

Дожывать ся коло 3-4, у вынятковых припадах і 6-7 років.

== Предаторы ==

Найвекшов грозбов про нёго є мачка (''Felis silvestris'' f. ''catus''), [[лишка]] (''Vulpes vulpes''), [[куна]] (''Martes'' sp.) і ястрябовы птахы.

== Одказы ==
{{sisterlinks
 | commons = Troglodytes troglodytes
 | species = Troglodytes troglodytes}}
=== Референції ===
<references />
{{Переклад|cs|Střízlík obecný|7699232}}

[[Катеґорія:Птаство Підкарпатьской Руси]]

{{Link FA|ru}}

[[als:Zaunkönig]]
[[ast:Troglodytes troglodytes]]
[[ba:Кесерткән турғайы]]
[[bar:Pfutscher]]
[[bg:Орехче]]
[[br:Laouenan troc'hanik]]
[[ca:Cargolet]]
[[co:Scrizzula]]
[[cs:Střízlík obecný]]
[[csb:Mëszikrólëk]]
[[cy:Dryw]]
[[da:Gærdesmutte]]
[[de:Zaunkönig]]
[[en:Eurasian Wren]]
[[eo:Troglodito]]
[[es:Troglodytes troglodytes]]
[[eu:Txepetx (hegaztia)]]
[[fi:Peukaloinen]]
[[fo:Músabróðir]]
[[fr:Troglodyte mignon]]
[[frr:Sömk]]
[[fy:Tomke (fûgel)]]
[[gd:Dreathan donn]]
[[gl:Carriza]]
[[he:גדרון]]
[[hu:Ökörszem]]
[[hy:Եղինջաթռչնակ]]
[[is:Músarrindill]]
[[it:Troglodytes troglodytes]]
[[ja:ミソサザイ]]
[[ka:ჭინჭრაქა]]
[[kbd:БанэщӀэж]]
[[ku:Mûte]]
[[lt:Karetaitė]]
[[nds-nl:Doempien]]
[[nl:Winterkoninkje]]
[[nn:Gjerdesmett]]
[[no:Gjerdesmett]]
[[pcd:Cabo (Oizo)]]
[[pl:Strzyżyk zwyczajny]]
[[pms:Troglodytes troglodytes]]
[[pt:Carriça]]
[[ro:Pănțăruș]]
[[ru:Крапивник]]
[[sl:Stržek]]
[[sv:Gärdsmyg]]
[[tr:Bayağı çit kuşu]]
[[uk:Волове очко]]
[[vi:Tiêu liêu]]
[[vls:Pietjekuntje]]
[[zh:鹪鹩]]
