[[Файл:Northern Lapwing new.jpg|thumb|right|Чайка звычайна]]
[[Файл:Kievitsnest (Vanellus vanellus).jpg|thumb|Гнїздо з яйцями]]
'''Чайка звычайна''' або тыж '''чібис''' (''Vanellus vanellus'') є [[птах]] з [[родина (біолоґія)|родины]] [[ржанковы]]х, котра вєдно з далшыма родинами належыть до [[ряд (біолоґія)|ряду]] [[ржанкоподобны]]х. 

== Опис ==

Птах приближно великости [[голуб]]а, з вагов 130 - 330 ґ, довжков тїла 28 - 31 цм і роспятём крыл 82 - 87 цм. Фарба є подобна у обох поглавей, хырбет і крыла мають металово зеленкасту фарбу. На розлуку од [[самець|самця]] мать [[саміця]] на груди білу смужку. Молодята суть зафарблены веце до бурой, жебы были веце хоронены перед зраком [[предатор]]ів. 

== Способ жывота ==

Тіпічным середовищом чайкы звычайной суть мочарї, лукы і поля, тыж преферує скоре одкрыты пространства і недуже богату веґетацію. Голосовы проявы суть зложены переважно з варовного ґрявчаня. Рушать ся ходжінём по земли, але є то шыковный лїтач, котрого свадьбяне лїтаня ся вызначує множеством швыдкых елементів і прудкых ступань. Справила жыє в парї, припадно в ґрупі дакілько парів. Гнїздїня зачінать уж кінцём марца. Гнїздо ся находить в ямцї в земли, яку глубить самець як часть токаня і є постелене сухов травов. Як місце про гнїздїня собі часйкы звычайны выберають мокры лукы і поля. зато суть часто зничены сільскоґаздївсков техніков, што ся неґатівно підписує на чіслености того виду. Саміця знесе обычайно 4 яйця, їх інкубація тырвать нецїлый місяць. Закля што о зогрїваня яєць ся старать головно саміця, о молодята ся старають обоми родічі. По 5-6 тыжднях зачінають молодята лїтати. На граніцї лїта і осени одлїтають [[середня Европа|середоевропскы]] чайы на зимовищя в югозападній [[Европа|Европі]] і северозападній [[Африка|Африцї]]. Тамта [[популація]] не міґрує. 

== Страва ==

Павукы, слимакы, хробакы, глисты, части рослин, далшы дрібны жывотны.

== Росшырїня ==

[[Европа]], часть [[Азія|Азії]] ([[Турція]], южна і выходна [[Сібірь]], [[Монґолія]], [[Кітай]]), северозапад [[Африка|Африкы]].

== Референції ==
* Dungel J., Hudec K.:''Atlas ptáků České a Slovenské republiky''. Academia, Praha, 2001.
* Šťastný K., Bejček V., Hudec K.: ''Svět zvířat IV - Ptáci(1)''. Albatros, Praha, 1998.
{{Переклад|cs|Čejka chocholatá|7310577}}
<references/>

{{Стыржень}}

{{Commons|Vanellus vanellus}}
{{Віківиды|Vanellus vanellus}}

[[Катеґорія:Ржанковы]]
[[Катеґорія:Птаство Підкарпатьской Руси]]

{{Link GA|de}}
