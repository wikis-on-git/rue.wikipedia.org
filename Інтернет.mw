'''Інтернет''' (з анґл. ''Internet'') — цілосвітова сістема компютеровых мереж ці сїтёк, выбудована на хоснованю протоколу IP. Сполочным цїлём вшыткых людей хоснуючіх Інтернет є беспроблемова комунікація (черяня дат).

Найзнамішов службов додаванов в рамках Інтернету є WWW (комбінація тексту, ґрафікы і мултімедій споєных гіпертекстовыма одказами) а е-маіл (електронічна пошта), але найдеме в нім і десяткы далшых. Лаіци даколи споюють терміны WWW і Інтернет, і кідь WWW є лем єдна з многых служеб, котры на Інтернетї можеме найти.

== Характерістіка ==

Інтернет суть вольно споєны [[Компютерова мережа|компютеровы мережы]], котры споюють ёго єднотливы [[Мережовый ґуз|мережозы ґузы]]. Ґузом може быти [[компютер]], але і шпеціалізоване заряджіня (наприклад [[напрямовач]]). Каждый компютер припоєный на Інтернет мать в рамках родины протоколів [[TCP/IP]] свою [[IP адреса|IP адресу]]. На легше запамнятаня ся намісто IP адрес хоснують [[Інтернетова домена|доменовы імена]], наприклад:

 rue.wikipedia.org 

Слово Інтернет походить з міджінародного (оріґінал латиньского) префіксу '''inter''' - міджі і анґліцького слова '''net''' - мережа). Спочатку ішло о означіня єдной з мереж припоєных на Інтернет, але потім дішло к зобщіню терміну, котрый днесь означує цїлу мережу.

=== Орьєнтація на Інтернетї ===
Векшына інтересных інформацій є на Інтернетї концентрована до WWW ([[Вебова сторінка|вебовой сторінкы]]). На улегчіня орьєнтації на сторінках выникли шпеціалізованы службы. Жебы ся дістати к інформаціям, котры глядаме, хоснуєме тзв. одказы. Найзнамішыма службами, котры сістематічно з одказами працують, суть: 

* [[інтернетовый каталоґ]] – список лоґічно сортованых одказів, утримованый звычайно ручно. Наприклад:

** [[Yahoo!]] – каталоґ (обсягує і выглядавач)

* [[інтернетовый выглядавач]] – автоматізована сістема на гляданя появлїня заданых слов. Наприклад:
** [[Bing]]
** [[Google]]
** [[Jyxo]]

== Історія ==
[[Файл:Internet users per 100 inhabitants 1997-2007 ITU.png|thumb|300px|Чісло інтернетовых хоснователїв на 100 жытелїв міджі 1997 і 2007]]
Першу візію компютеровой мережы найдеме в новелї з року [1946]].<ref>Leinster, Murray: [[:en:A Logic Named Joe]] ({{lang|en}})</ref> У фебруарї [[1958]] была основана аґентура [[DARPA|ARPA]] (пізнїше DARPA, у базї то была ґрантова аґентура про рїшіня короткодобых проєктів в малых тімох), котра мала по успішнім выпущіню [[Проґрам Спутнік|Спутніку]] в [[СССП]] забезпечіти в часї [[Холодна война|холодной войны]] обновлїня ведучого технолоґічного поставлїня [[США]].<ref>{{Citace elektronické monografie | url=http://www.darpa.mil/body/arpa_darpa.html | titul=ARPA/DARPA | datum přístupu=2007-05-21 | vydavatel=Defense Advanced Research Projects Agency}}</ref><ref>{{Citace elektronické monografie | url=http://www.darpa.mil/body/overtheyears.html | titul=DARPA Over the Years | datum přístupu=2007-05-21 | vydavatel=Defense Advanced Research Projects Agency}}</ref> Дня [[29. октобер|29. октобра]] [[1969]] была споязднена мережа [[ARPANET]] із 4 ґузами, котры представляли універзітны компютеры в різных областях США. Мережа была децентралізована, также не мала жадны легко зничітельны центра і про перенос дат хосновала [[Перепаяня пакетів|перепоюванём пакетів]] (дата путують в мережі по малых самостатных частях, котры суть напрямованы до ціля єднотливыма ґузами мережы). Од той добы ся чісло припоєных компютерів і хоснователїв стале чім дале тым веце навысшує ([[Експоненціална функціа|експоненціалный рост]]).

* [[1962]] – выникать проєкт компютерового баданя аґентуры [[ARPA]]
* [[1969]] – створена експеріментална мережа [[ARPANET]], першы пробы (2. септембра) з пропоюванём [[Мережовый ґуз|ґузів]] (штири ґузы)
* [[1972]] – ARPANET росшырена на дас 20 напрямовачів і 50 компютерів, хоснованый протокол [[NCP]] (Network Control Program) -- не плести з NCP (NetWare Core Protocol) од фірмы Novell
* [[1972]] – [[Ray Tomlinson]] вывивать першый [[Е-маіл|е-маіловый]] проґрам
* [[1973]] – публікована ідея ведуча пізнїше ку [[TCP/IP]] як нагороды за тогдышнїй протокол [[Network Control Program|NCP]]
* [[1976]] – перша книга о ARPANET-ї
* [[1980]] – выдане RFC 760, котре пописую [[IPv4]], експеріменталне спущіня [[TCP/IP]] в мережі ARPANET
* [[1983]] – з ARPANET-у оддїлена мережа [[MILNET]] (Military Network), TCP/IP перенесене до комерчной сферы [[Sun Microsystems|Sun]]), заведжено [[Domain Name System|DNS]] (Domain Name System)
* [[1984]] – вывинутый проґрам [[BIND]] про [[Domain Name System|DNS]], ку Інтернету припоєных лем 1000 копютерів
* [[1985]] – зачав проґрам [[NSFNET]], спонзорує розвиток мережы во вышцї 200 міл. доларів, першы комерчны службы
* [[1987]] – выникать термін „Інтернет“
* [[1987]] – в мережі є припоєных 27 000 компютерів
* [[1989]] – [[Tim Berners-Lee]] публікує пропозіцію вывоя [[World Wide Web|WWW]] ''(Information Management: A Proposal)''
* [[1990]] – Tim Berners-Lee a [[Robert Cailliau]] публікують концепт [[Гіпертекст|гіпертексту]]
* [[1990]] – кінчіть ARPANET
* [[1991]] – заведжіня WWW в европскій лабораторії [[CERN]]
* [[1992]] – припоєный Білый дім (вступ владных інштітуцій на Інтернет
* [[1993]] – [[Marc Andreessen]] вывивать [[Mosaic (перезерач)|Mosaic]], першый WWW перезерач, і давать го задарьмо к діспозіції
* [[1994]] – створеный перезерач [[Netscape Navigator]]
* [[1994]] – Інтернет ся комерціоналізує
* [[1996]] – 55 міліонів хоснователїв
* [[1999]] – росшырює ся [[Napster]]
* [[2000]] – 250 міліонів хоснователїв
* [[2003]] – 600 міліонів хоснователїв
* [[2005]] – 900 міліонів хоснователїв
* [[2009]] – 1,8 міліард хоснователїв
== Референції ==
<references />

[[Катеґорія:Інтернет]]
[[Катеґорія:Технолоґія]]
