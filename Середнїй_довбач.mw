[[Файл:Dendrocopos medius 2 (Marek Szczepanek).jpg|thumb|right|Середнїй довбач]]
'''Середнїй довбач''' (''Dendrocopos medius'') є середнї великый вид [[дятлообразны|дятлообразного]] птаха з [[Родина (біолоґія)|родины]] [[дятловы]]х (Picidae).

== Опис ==

Є лем дакус меншый як [[великый довбач]] (''D. major''), але разом очівісно векшый, як [[довбач малый]] (''D. minor''). Росте до довжкы 20–22 цм а роспятя крыл мірять 33–34 цм, вага колыше міджі 50–58 ґ. Хырбет і крыла мать блищачо чорны, біло флякасты, з кулятым білым фляком на крылах при плечах. Хвіст є чорный з білыма, тмаво смужкованыма вонкашнїма пірками. Тимя мать червене без чорного краю, шыёва смужка чорна, незаперта. Бокы суть сиво смужкованы, грудь світло жовта а бріх і спіднї кровкы хвоста ружовы. Дзёбак є кус куртый, слабшый, світло сиво зафарбленый. Із вшыткых видів довбачів в Европі мать найменше розвинутый [[сексуалный діморфізм]] очівісный лем на червеній чапочцї, котра є у саміць дакус куртша а на заднїм краю брудно помаранчово жовта.

Од подобного сорокопуда великого ся одрізнять головно червеным тимём, іншаков кресбов головы, світлишыма спіднїма кровками хвоста, сивым смужкованём на боках тїла і слабшым дзёбаком. 

Озывать ся выразным „ґик“, часто і швыдко за собов, або скынчавым „квеег“. Бубнує лем рїдко.

== Росшырїня ==

Жыє на россяглій теріторії Европы, в меджах од [[Кантаберьскы горы|Канатерьскых гор]] кріз [[Піренеї]], велику часть [[Франція|Франції]], [[Белґія|Белґії]] а [[середня Европа|середнёй Европы]] аж по западный край европской части [[Росія|Росії]]; засягує тыж на [[Кавказ]] а до [[Іран]]у а [[Ірак]]у в [[Мала Азія|Малій Азії]]. Є то сталый птах. 

В середнїй а [[выходна Европа|выходній Европі]] гнїздить головно в низинах і горбковых країнах, максімално по 900 [[надморьска вышка|м н. м.]]. В [[Італія|Італії]], на [[Балкан]]ї і в [[Турція|Турції]] але гнїздить аж по 1 700 м н. м. а на Кавказї і в Іранї іщі высше.  

Европска популація того виду є гадана на 140–310 тісяч гнїздячіх парів; набогатше є притім росшыреный в середнїй і выходній Европі.

== Біотоп ==

Жыє переважно в листяных лїсах з перевагов старых дубів, менше чіслено пак в далшых тіпах листяного лїса, в змішаных лїсах, великых садах і парках. Найважнїша є великость залїсненой плохы. Барже перерваны лїсовы поросты меншы як 10 гектарів заселює лем малоколи.

== Страва ==

Страву глядать головно в корунах стромів. Жывить ся переважно хробаками і мурянками, але в меншім множестві тыж різныма плодами, насїнями ці мязґов. До дерева барз часто не сїче а в дереві жыючі інсекты і ёго ларвы зато здобывать лем спід верьхнёй верствы або одтягнутых кусів скоры. 

== Гнїздїня ==

Поглавно дозрївать уж на кінцї першого рока жывота. Є [[моноґамія|моноґамный]]. Гнїздить в дутинах стромів, як собі сам глубить в кменях або силных конарях з мягкым деревом, звычайно у вышцї 5–10 м над землёв. На їх тесяню, котре тырвать звычайно 2–4 тыжднї, ся дїлять обі поглавя; в конечнім штадію бывають шырокы згруба 12 цм і глубокы 20–35 цм із вступнов дїров з діаметром найменше 34 мм. Даколи тыж схоснувать опущены дутины великых довбачів або малых довбачів, котры росшырює, ці обсаджує єдну властну дутину вецераз. В середнїй Европі зачінать гнїздить найскорше на початку апріля. Шторік кладе звычайно єдну зношку з 5–6 (4–8) білыма, блищачіма, 23,2 x 18,5 мм великыма яйцями, на котрых сидять обоми родічі 12–13 днїв. Молодята пак гнїздо опущають по 20–24 днях.

== Референції ==
{{sisterlinks
 | commons = Dendrocopos medius
 | species = Dendrocopos medius}}
<references />
{{Переклад|cs|Strakapoud prostřední|7224984}}

[[Катеґорія:Дятловы]]
[[Катеґорія:Птаство Підкарпатьской Руси]]

{{Link FA|de}}
{{Link FA|sv}}

[[ar:نقار خشب مرقط أوسط]]
[[az:Ortaboy ağacdələn]]
[[bg:Среден пъстър кълвач]]
[[br:Speg krenn]]
[[ca:Picot garser mitjà]]
[[ceb:Dendrocopos medius]]
[[cs:Strakapoud prostřední]]
[[da:Mellemflagspætte]]
[[de:Mittelspecht]]
[[en:Middle Spotted Woodpecker]]
[[eo:Mezgranda buntpego]]
[[es:Dendrocopos medius]]
[[et:Tamme-kirjurähn]]
[[eu:Okil ertain]]
[[fi:Tammitikka]]
[[fr:Pic mar]]
[[gl:Peto mediano]]
[[hu:Közép fakopáncs]]
[[it:Dendrocopos medius]]
[[ja:ヒメアカゲラ]]
[[lt:Vidutinis margasis genys]]
[[lv:Vidējais dzenis]]
[[nl:Middelste bonte specht]]
[[no:Mellomspett]]
[[pl:Dzięcioł średni]]
[[pms:Dendrocopos medius]]
[[ru:Средний пёстрый дятел]]
[[sk:Ďateľ prostredný]]
[[sv:Mellanspett]]
[[tr:Ortanca ağaçkakan]]
[[vi:Dendrocopos medius]]
