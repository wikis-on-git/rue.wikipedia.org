[[Файл:Anas-strepera-001.jpg|thumb|right|Самець качкы смугатой]]
[[Файл:Anas strepera 06292.JPG|thumb|Саміця]]

'''Качка смугата''' (''Anas strepera'') є богато росшырена менша качка.

== Попис ==

Качка смугата росте до 46 - 56 цм і в роспятю крыл мірять 78 - 90 цм. Самець в свадьбянім шатї є выразный своїм переважно сивым опірїнём, світло буров головов, тмавым дзёбаком і выразно білым зеркалком, котре є добрї видительне передовшыткым почас лїтаня. У простім шатї ся скоре подобать на саміцю, котра є цїла ясно бура з жовткастым [[дзёбак]]ом. Часто є мылена зо саміцями качкы дикой, на роздїл од котрой росте до видительно меншых розмірів і намісто ясно синёй мать так як самець біле зеркалко.

== Росшырїня і чісленость ==

Качка смугата жыє на россяглій теріторії [[Европа|Европы]], [[Азія|Азії]] і [[Северна Америка|Северной Америкы]]. Єй ґлобална популація є стале дуже чіслена, в роцї [[2004]] была одгадом 3 800 000–4 400 000 екземпларів. Переважно є перелїтна і на зиму міґрує до южнїшых областей з мірнїшым [[клімат]]ом.

== Еколоґія ==

Про жывот преферує векшы водны плохы, мокры паствиска або мочарї густо зароснуты веґетаціов. Справила жыє сама або в парах, при міґраціях і гнїздїню ся часто зґрупує до меншых ґруп. Жывить ся переважно водныма рослинами, в лїтї їсть і водны хробакы. 

Гнїздо ставлять на земли і звычайно бывать добрї скрыте в поростї. Зношать обычайно 7-13 жовткастых яєць, на котрых сидять обидвоми родічі по добу 26 днїв.

{{commons|Anas strepera}}
{{Стыржень}}
[[Катеґорія:Качковы]]
[[Катеґорія:Птаство Підкарпатьской Руси]]
