[[Файл:Acrocephalus arundinaceus (Marek Szczepanek).jpg|thumb|right|Камышівка звычайна]]
[[Файл:Acrocephalus arundinaceus nest.jpg|thumb|Гнїздо з яйцями]]
'''Камышівка звычайна''' (''Acrocephalus arundinaceus'') є середнї великым видом [[співакы|співака]] з [[Родина (біолоґія)|родины]] Sylviidae.

== Опис ==

Найвекшый вид камышівкы в [[Европа|Европі]], скоро великости дрозда; доростать до довжкы 17–20 цм, роспятя крыл мірять 24–26 цм а важыть 28–38 ґ. Є невыразно зафарбленый, переважно тмаво бурый із світлишым, жовткасто білым сподом, білым горлом і світлов надочнов смужков. Обі поглавя суть такых самых фарб.

Варує драпавым „кррр“; співом, котрым ся самцї озывають при пролїзаню тростинок або конарїв стромів, творить шрепатова „карра карра кіт кіт“ (посмоть {{авдіо|Acrocephalus arundinaceus 1.ogg|звукова награвка}}).

== Росшырїня ==

Ареал росшырїня камышівкы звычайной сягать од северозападной Африкы, Портуґалії а Іспанії по северовыходну Кітай, южный Сахалін а северну Японію. Є перелїтна із зимовищами в [[субсагарьска Африка|субсагарьскій Африцї]]. 

В 50. роках [[20. стороча]] дішло у много европскых популацій к выразному пропаду, котрый ся став іщі масівнїшым в 70. роках. К дуже выразным популачным стратам дішло наприклад в [[Нідерланды|Нідерландах]], [[Белґія|Белґії]], [[Нїмецько|Нїмецьку]], на [[Словеньско|Словеньску]] але і в Чеській републіцї. Затля што лем в Нідерландах іщі в роцї 1950 гнїздило веце як 10 000 парів, о 40 років пізнїше, в роцї 1990, уж менше як 300. Як головны прічіны бывають споминаны одводнёваня мочарїв а евтрофізація вод. Тыж є чутлива на рушіня на гнїздовисках а в дакотрых областях навеце огрожована ловом. В роцї 2004 была европска популація того виду гадана на 1,5–2,9 міліонів парів.

== Біотоп ==

Гнїздить в густых, высокых, з воды роснучіх тростинках векшый розлогы.

== Страва ==

Шыковно ходить по тростинках, де глядать страву. Жывить ся головно хробачінов, але і далшыма жывотныма, враховано павуків, слимаків або земноводных; на осїнь тыж зожре ай бобулї.

== Гнїздїня ==

Поглавно дозрївать в другім календарнім роцї. Шторік гнїздить 1x аж 2x од мая до септембра. Пары бывають моноґамны, у самцїв была зазначена тыж біґамія ці триґамія, што значіть, же можуть загнїздити такой з 2 або 3 саміцями. Глубоке міскове гнїздо спїтане із быля травы сплїтать сама саміця до густой тростинкы над водов. В єдній зношцї є 4-5 зеленкасто білых, тмаво флякастых яєць великых 22,5 x 16,1 мм. Інкубачна доба тырвать 13–15 днїв, на яйцях сидить лем саміця. Молодята гнїздо опущають по 12–14 днях. У моноґамных парів їх кормлять обомі родічі, [[поліґонія|поліґонны]] самцї але помагають з кормлїным молодят лем першій саміцї, затля што решта саміць кормлять свої молодята самы. Є частым гостителём [[зозуля|зозулї]] (''Cuculus canorus''). 

У вольній природї ся дожывать обычайно 2,4 років.

== Таксономія ==

[[Політіпічный таксон|Політіпічный]] вид з 2 [[підвид]]ами:

* ''A. a. arundinaceus'' (Linnaeus, 1758) – гнїздить у векшынї Европы, северозападній Африцї а [[Турція|Турції]] выходно аж по ріку [[Волґа|Волґу]], [[Кавказ]] а [[Каспіцьке море]].
* ''A. a. zarudnyi'' E. J. O. Hartert, 1907 – гнїздить в севернім [[Ірак]]у а [[Іран]]ї, а в меджах од Волґы а Каспіцького моря выходно по северозападну Монґолію а южно по Таджікістан а северозападну [[Кітай]].

== Референції ==
<references />
{{Переклад|cs|Rákosník velký|7580435}}

{{sisterlinks
 | commons = Acrocephalus arundinaceus
 | species = Acrocephalus arundinaceus
 }}

[[Катеґорія:Птаство Підкарпатьской Руси]]

[[ar:هازجة الغاب الكبيرة]]
[[ba:Туғай турғайы]]
[[bg:Тръстиково шаварче]]
[[br:Rouzegan karekit]]
[[ca:Balquer]]
[[ceb:Acrocephalus arundinaceus]]
[[cs:Rákosník velký]]
[[de:Drosselrohrsänger]]
[[en:Great Reed Warbler]]
[[eo:Turda kanbirdo]]
[[es:Acrocephalus arundinaceus]]
[[et:Rästas-roolind]]
[[eu:Lezkari karratxin]]
[[fi:Rastaskerttunen]]
[[fo:Trastljómari]]
[[fr:Rousserolle turdoïde]]
[[gl:Folosa grande]]
[[hr:Veliki trstenjak]]
[[hu:Nádirigó]]
[[it:Acrocephalus arundinaceus]]
[[ja:オオヨシキリ]]
[[kbd:Къамылбзу]]
[[ko:개개비]]
[[lt:Didžioji krakšlė]]
[[ms:Burung Cekup Rumput]]
[[nl:Grote karekiet]]
[[no:Trostesanger]]
[[pl:Trzciniak zwyczajny]]
[[pms:Acrocephalus arundinaceus]]
[[pt:Rouxinol-grande-dos-caniços]]
[[ru:Дроздовидная камышовка]]
[[sv:Trastsångare]]
[[tr:Büyük kamışçın]]
[[uk:Очеретянка велика]]
[[vi:Chích sậy lớn]]
[[zh:大苇莺]]
