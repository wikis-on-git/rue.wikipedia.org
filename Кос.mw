[[Файл:Kos_cerny.jpg|thumb|right|Кос]]
'''Кос''' (''Turdus merula'') є малый птах жыючій в цїлій [[Европа|Европі]] і в южній [[Азія|Азії]], быв інтродукованый ай до [[Австралія|Австралії]] і на [[Новый Зеланд]]. Дякуючій своёй приспособливости ся адаптовав на жывот коло чоловіка а успішно жыє і гнїздить і в тїснім сусїдстви людьского обыстя. Самцї суть незамінительны своїм характерістічным чорным пірём і жовтым дзёбаком, упозорнюють на ся тыж мелодічным співом.

== Попис ==

* Довжка тїла: 23 - 29 цм

Кос є середнї великый птах, о дакус меншый як [[горліця]]. Дорослый самець є матно чорный з помаранчово жовтым дзёбаком і жовтым цірклём коло оч. Саміця є бурава з білавишым горлом і невыразно флякастов грудёв, дзёбак і ногы суть чорны. Молодята суть подобны саміцї, але суть світлишы і можуть мати буро точковану грудь і світло поздовжны смужкы на крижах. Саміцї ани молодята не мають очну смужку. Молоды, річны самцї не мають іщі выфарбеный дзёбак. котрый зіставать чорнявый.

Даколи ся обявують екземплары з векшым і меншым подїлом білого піря. Рїдкишы, але не незнамы, суть пак цїлком білы птахы з червеныма очами ([[албінізм]]).
[[Файл:Weiße Amsel Flug.jpg|left|thumb|165px|Абнормално зафарбленый кос]]

== Росшырїня і становища ==
Оріґіналный ареал коса загорнёвяв цїлу Европу, северну Африку і южну Азію, бігом 19. стороча быв інтродукованый і до Австралії і на Новый Зеланд, де ся фрышно росшырив і на дакотрых місцях є браный як шкодливый, котрый конкурує місцёвым видам птахів.

Кос є птах, якый перед своїм приселїнём до близкости чоловіка жыв і гнїздив переважно в приземным "штоку" лїса. В містах і селах глядать подобне середовище, сады, виніцї, загороды, паркы або цінтерї, обще є кос дуже приспособливый і способный жыти і успішно вывести молодята там, де находять холем даяку страву і скрышу.

== Біолоґія ==

[[Файл:Turdus merula female (d1).jpg|right|thumb|150px|Саміця]]

По цїлій Европі є популація коса роздїлена на дві оддїлены субпопулації. якы ся одрізняють способом жывота односно к чоловікови. Оріґінална, '''лїсова популація''', все жыє скрытым способом жывота в шпильковых і листяных лїсах, '''популація містьска''', вароська ці урбанна, ся приспособила жывоту в інтравіланах сел і в сучасности чіслено перевышує лїсовых косів. Містьскы косы суть актуално тоты, з котрыма чоловік ся стрїтить. 


=== Лїсовы косы ===

Лїсовы косы суть полохливы птахы, якы жыють на приземній части лїса. Страву глядають на земли і жывлять ся головно хробачінов, глистами або плазами, а дрібныма лїсовыма плодами ([[ягода]]ми, [[чорніця]]ми і подобно). Лїсова популація є перелїтна.

=== Містьскы косы ===

Сінурбанізація коса започала в западній Европі уж на зачатку 19. стороча. Містьскы косы суть в порівнаню із своїма лїсовыма близкыма овелё дырзїшы ай кідь все мерькують, добрї бірують рух цівілізації. До їх їдалного меню пак окрем безхырбетных і бобуль належыть тыж тото што найдуть на уліцях, дворах або садах, легко тыж обсяджують кормидла, одкы одганяють другых птахів. Містьскый кос ся став вшыткопожераючім а дякуючі шырокій стравній понуцї мать векшу містьску популацію як лїсову. Понука стравы навысше продовжує в зимі, а то вєдно з приязнїшым мікрокліматом міста уможнило косім перезимовати. Містьскый кос є часточно переселивый, частїше міґрують молоды птахы і саміцї.

=== Гнїздїня ===

{| align="right"
|- align="center" valign="bottom"
|
|-
|[[Файл:Jajka.JPG|right|thumb|150px|Гнїздо з яйцями]]
|-
|[[Файл:Sg fexx 19.JPG|right|thumb|150px|Молодята]]
|-
|}

Гнїздовый ревір є обсадженый єдиным паром, котрый на своїй теріторії не стерпить жадного далшого коса. Саміця зношать 4-6 синёзеленых яєць з арджавыма фляками, на котрых сидить сама по добу 13 - 14 днїв, о молодята ся старають обоми родічі по час 12-15 днїв на гнїздї а по вылягнутю їх іщі два тыжднї прикормлюють.

Кос ся дожывать аж 20 років.

=== Міґрація ===

Кос є часточно перелїтный птах, на зиму одлїтають лїсовы косы а лем часть вароськых.

=== Звуковы проявы і спів ===
[[Файл:Turdus merula (06 02 16).ogg|thumb|Спів коса.]]
Ваблїня є „дукдукдук“ або „срііііі“, варованя пак голосне „тікстікстікстікс“. Самець коса зачінать співати на початку ярї, звычайно за ранного ці вечерного тміня, а то з вывысшеных місць. Інтересне на співу є, же є зложеный з єднотливых композіцій, котры по одограню цїлого репертоару стале потворює докола. Зложытость і чісло композіцій росте з віком і скусеностями співака.

== Референції ==
* WITT, Reinhart. ''Steinbachův velký průvodce přírodou PTÁCI''. Z něm. přel. Helena Kholová, Košice: GeoCenter, 1995, 159 s. ISBN 3-576-10014-8.
{{Переклад|cs|Кос|7618851}}
== Екстерны одказы ==
* [http://www.rozhlas.cz/hlas/pevci-ch/_zprava/13310 Приклад голосу з проєкту Чеського розгласу Голос на каждый день]
* [http://www.hilgerphotography.com/coppermine/displayimage.php?album=17&pos=0 Кос]
* [http://www.priroda.cz/lexikon.php?detail=190 www.PŘÍRODA.cz Кос - Turdus merula]
* [http://botanika.bf.jcu.cz/suspa/vyuka/materialy/populac/kosipolakova.doc Зміны в дензітах і успішности гнїздїня бігом субурбанізації коса (Turdus merula)]
* [http://birdsinbackyards.net/finder/display.cfm?id=123 Birds in Backyards - Common Blackbird (Turdus merula) fact sheet (anglicky)]

{{commons|Turdus merula}}

[[Катеґорія:Дроздовы]]
[[Катеґорія:Птаство Підкарпатьской Руси]]

{{Link FA|de}}
{{Link FA|en}}
{{Link FA|eo}}
{{Link FA|pt}}
{{Link FA|sv}}
{{Link GA|fr}}

[[als:Amsel]]
[[ar:شحرور]]
[[ast:Nerbatu]]
[[az:Qara qaratoyuq]]
[[ba:Ҡара барҡылдаҡ]]
[[be:Дрозд чорны]]
[[be-x-old:Дрозд чорны]]
[[bg:Кос]]
[[br:Moualc'h]]
[[bs:Kos (ptica)]]
[[ca:Merla]]
[[ceb:Turdus merula]]
[[co:Merula]]
[[cs:Kos černý]]
[[csb:Kòs]]
[[cy:Mwyalchen]]
[[da:Solsort]]
[[de:Amsel]]
[[dsb:Kós]]
[[el:Κοτσύφι]]
[[eml:Turdus merula]]
[[en:Common Blackbird]]
[[eo:Merlo]]
[[es:Turdus merula]]
[[et:Musträstas]]
[[eu:Zozo]]
[[fa:توکای سیاه]]
[[fi:Mustarastas]]
[[fo:Kvørkveggja]]
[[fr:Merle noir]]
[[frr:Kramper]]
[[fy:Klyster]]
[[ga:Lon dubh]]
[[gd:Lon dubh]]
[[gl:Merlo]]
[[gu:કસ્તુરી]]
[[he:שחרור]]
[[hr:Kos]]
[[hsb:Kós]]
[[hu:Fekete rigó]]
[[hy:Սև կեռնեխ]]
[[id:Burung sikatan hitam]]
[[io:Merlo]]
[[is:Svartþröstur]]
[[it:Turdus merula]]
[[ja:クロウタドリ]]
[[kbd:БзуупцӀэ]]
[[ku:Boqijeya reş]]
[[la:Turdus merula]]
[[lb:Märel (Vull)]]
[[li:Merel]]
[[lt:Juodasis strazdas]]
[[ltg:Malnais mežastrods]]
[[lv:Melnais mežastrazds]]
[[nds-nl:Gietelink]]
[[nl:Merel]]
[[nn:Svarttrast]]
[[no:Svarttrost]]
[[oc:Turdus merula]]
[[pcd:Ermèle]]
[[pl:Kos zwyczajny]]
[[pms:Turdus merula]]
[[pt:Melro-preto]]
[[qu:Kastilla suksu]]
[[ro:Mierlă]]
[[ru:Чёрный дрозд]]
[[sc:Merula]]
[[sco:Merl]]
[[se:Čáhppesrásttis]]
[[sh:Kos]]
[[simple:Blackbird]]
[[sk:Drozd čierny]]
[[sl:Kos (ptič)]]
[[sq:Turdus merula]]
[[sr:Кос (птица)]]
[[sv:Koltrast]]
[[th:นกแบล็กเบิร์ด]]
[[tr:Karatavuk]]
[[uk:Чорний дрізд]]
[[vi:Chim hoét thông thường]]
[[vls:Meirel]]
[[wa:Måvi]]
[[zh:烏鶇]]
