[[Файл:Slovakia_Town_Presov_212a.jpg|thumb|right|Інтернат і їдалня ПУ]]

'''Пряшівска універзіта''' у Пряшові є высока школа універзітного тіпу.
Пряшівска універзіта была основана подля закону ч. 361/1996 З.З. з [[10. децембра]] [[1996]] роздїлїнём Універзіты Павла Йозефа Шафаріка у Кошіцях на [[Універзіта Павла Йозефа Шафаріка|Універзіту Павла Йозефа Шафаріка]] і Пряшівску універзіту. Історія векшыны факулт є але омного довша, і найстарша з них (Ґрекокатолицька теолоґічна факулта) наслїдує інштітуцію основану в роцї 1880. Є то третя найвекша словеньска універзіта подля чісла факулт. Окрем факулт є частёв універзіты Устав русиньского языка і културы, Устав азійскых штудій, Центер ціложывотного і компетенчного ошколованя о Дослїдный центер. На Пряшівскій універзітї є веце як 12 500 штудентів і 1 040 працовників. На чолї універзіты стояли ректоры проф. PhDr. [[Карол Феч]], CSc. (1997-2003) і проф. PhDr. [[Франтїшек Мігіна]], CSc. (2003-2007). Од 1.8. 2007 є ректором проф. RNDr. [[Рене Матловіч]], PhD. Пряшівска універзіта є членом EUA (European University Association), Danube Rectors´ Conference і сіґнатаром харты EMUNI.

== Факулты ==

На Пряшівскій універзітї суть тоты факулты:
* Факулта гуманітных і природных наук (1997)
* Факулта менежменту (2004)
* Факулта шпорту (2004)
* Факулта здравотництва Пряшівской універзіты (2002)
* Філозофічна факулта (1959)
* Ґрекокатолицька теолоґічна факулта (1880)
* Педаґоґічна факулта (1949)
* Православна богословска факулта (1950)

{{Commons|Category:University_of_Prešov_in_Prešov}}

== Екстерны одказы ==
* [http://www.unipo.sk/ офіціална сторінка універзіты]
* [http://www.stv.sk/online/archiv/narodnostne-spravy?id=13418&scroll= STV2 4. 9. 2010]

{{Стыржень}}

[[Катеґорія:Універзіты на Словеньску]]
[[Катеґорія:Штатны высокы школы на Словеньску]]
[[Катеґорія:Пряшівска універзіта]]

[[cs:Prešovská univerzita v Prešove]]
[[de:Universität Prešov]]
[[en:University of Prešov]]
[[fi:Prešovin yliopisto]]
[[pl:Uniwersytet Preszowski]]
[[ru:Прешовский университет]]
[[sk:Prešovská univerzita v Prešove]]
[[uk:Пряшівський університет у Пряшеві]]
