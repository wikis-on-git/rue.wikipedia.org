'''Хохлата синиця''' (''Lophophanes cristatus'', оперед ''Parus cristatus'') є малый [[Вид (біолоґія)|вид]] [[співакы|співака]] з [[Родина (біолоґія)|родины]] [[синицёвы]]х (Paridae).

==Опис==

Є о дашто меншый як [[воробель]], росте до 12-13 цм, роспятя крыл мірять 17-20 цм а важыть 10-13 ґ. Міджі европскыма синицями є цїлком незамінительна, а то особливо дякуючі выразной хохолцї на голові. Зверьхня часть тїла є бура, од чорнобілой головы ясно оддїлена тмавов смугов, котра продовжує аж під [[дзёбак]], де переходить до великого поздовжного фляку. Спід тїла є буробілый а ногы, дзёбак і очі тмавы. Обі поглавя суть притім дуже подобны.

=== Голос ===

Ваблїня звучіть найчастїше як „ціціґирррр“ або „ґирррр“. Спів є тихый, цверликавый. 

==Росшырїня==

Хохлата синиця є росшырена на россяглій теріторії [[Европа|Европы]] а западной Азії. Єй ареал росшырїня сягать од Іспанії аж по Урал, причім ёго северны граніцї ся находять на северї [[Росія|Росії]] а южны пак в пасмі од южной Іспанії через юг Франції а Южны Алпы по Булгарьско а Ґрецько. 

Є стала а вязана передовшыткым на [[шпильковый лїс|шпильковы лїсы]], може ся але находити тыж в [[змішаный лїс|змішаных лїсах]] ці в [[парк]]ах а [[загорода|загородах]] з поростами шпильковых стромів.

== Хованя ==

Є дуже чіперна а добрї лїзе по стромах. Бігом зимного часу ся обчас находить тыж в змішаных ґрупах з другыма видами синиць. 

В лїтї ся в єй в страві обявують переважно малы безхырбетны жывотны, хробаків, ларвы в зимі ся жывить насїнями. 

Гнїздить 1-2x за рік в меджах од марца до юла в дутинах стромів, котры сама будує в спорохнївитым дереві. Обчас тыж вывжывать тыж пташачі будькы. В єдній зношцї є 4-8 світлых, 16,4-12,6 мм великых, буро флякастых яєць, на їх 13-16 денній інкубації мать участь сама саміця, котру самець бігом того часу кормить. Молодята гнїздо опущать по 18-22 днях.

== Підвиды ==

* ''L. c. abadiedi'' 
* ''L. c. baschikiricus''
* ''L. c. cristatus''
* ''L. c. mitratus''
* ''L. c. scoticus''
* ''L. c. weigoldi''

== Одказы ==
{{sisterlinks
 | commons = Parus cristatus
 | species = Parus cristatus}}
=== Референції ===
<references/>
{{Переклад|cs|Sýkora parukářka|7681659}}

=== Екстерны одказы ===
* [http://www.biolib.cz/cz/taxon/id8946/ Biolib]

[[Катеґорія:Синицёвы]]
[[Катеґорія:Птаство Підкарпатьской Руси]]

[[ar:قرقف أوروبي ذو عرف]]
[[ba:Бүрекле тебейек]]
[[bg:Качулат синигер]]
[[br:Pennglaouig kuch]]
[[ca:Mallerenga emplomallada]]
[[ceb:Lophophanes cristatus]]
[[cs:Sýkora parukářka]]
[[da:Topmejse]]
[[de:Haubenmeise]]
[[en:European Crested Tit]]
[[eo:Tufparuo]]
[[es:Lophophanes cristatus]]
[[et:Tutt-tihane]]
[[eu:Amilotx mottodun]]
[[fi:Töyhtötiainen]]
[[fr:Mésange huppée]]
[[hu:Búbos cinege]]
[[it:Parus cristatus]]
[[ja:カンムリガラ]]
[[kbd:АмкӀыщ]]
[[lt:Kuoduotoji zylė]]
[[mk:Цуцулеста сипка]]
[[nl:Kuifmees]]
[[nn:Toppmeis]]
[[no:Toppmeis]]
[[pl:Czubatka europejska]]
[[pms:Parus cristatus]]
[[pt:Chapim-de-poupa]]
[[ru:Хохлатая синица]]
[[sk:Sýkorka chochlatá]]
[[sl:Čopasta sinica]]
[[sv:Tofsmes]]
[[tr:Tepeli baştankara]]
[[vi:Lophophanes cristatus]]
[[zh:冠山雀]]
