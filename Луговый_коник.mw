[[Файл:Meadow Pipit (Anthus pratensis) (10).jpg|thumb|right|Луговый коник]]
[[Файл:Anthus pratensis nest 2.jpg|thumb|Гнїздо з яйцями]]
'''Луговый коник''' (''Anthus pratensis'') є малый [[співакы|співавый]] [[птахы|птах]] з [[Родина (біолоґія)|родины]] [[кониковы]]х (Motacillidae).

== Опис ==

Є приближно велика дас як [[воробель]] (''Passer domesticus''), росте до довжкы 14-15 цм, роспятя крыл мірять 22-25 цм. Піря мать невыразне, зверьха сивобуре, на сподї кремово біле, з чорныма смужками на векшынї тїла. Світлишой фарбы суть тыж вонкашнї краї бурого хвоста і дві узкы смужкы на крылах. Очі і тонкый [[дзёбак]] мать тмавы, ногы з выразно довгым заднїм пазуром суть ружовы. Обі поглавя суть такых самых фарб. 

Є дуже подобна о дашто векшому [[лїсовый коник|лїсовому конику]] (''A. trivialis''), якый мать о дашто менше выразне смужкованя, выразнїше зафарблїня на голові і куртшый заднїй пазур.

Найчастїше ся озывать острым, часто дакількораз повторяным „іст“. Співаючі самцї вылїтують з вывысшеного місця до вышкы, одкы потім помалы ся пущають назад долов.

== Росшырїня ==

Гнїздить на россяглій теріторії северной половины [[Европа|Европы]] а в северозападній [[Азія|Азії]], в меджах од юговыходного [[Ґроньско|Ґроньска]] і [[Ісланд]]у аж выходно по горы [[Урал]] а южно по середню [[Франція|Францію]] і [[Румуніця|Румунію]]; ізолованы популації екзістують тыж на [[Кавказ]]ї. Переважно є стяговава із зимовищами в [[южна Европа|южній Европі]], [[северна Африка|северній Африцї]] і югозападній Азії, птахы в Ірьску і Великій Брітанії але на своїх гнїздовищах перебывають цїлый рік, хоць ся переміщують на прибережа моря або до низин.<ref name=snow>Snow, D. W. & Perrins, C. M. (1998). ''The Birds of the Western Palearctic (Concise Edition ed.)''. Oxford: Oxford University Press. ISBN 0-19-854099-X. (анґліцькы)</ref><ref name=hoyo>Hoyo, J. del, et al. (2004). ''Handbook of the Birds of the World, vol. 9''. Barcelona: Lynx Edicions. str. 763. ISBN 84-87334-69-5. (анґліцькы)</ref>  

Гнїздить на вогкых луках, пасовисках і в бажинах, через зиму жыє тыж в далшых тіпах одкрытой країны. 

== Еколоґія ==

Жывить ся передовшыткым хробачіноц і далшыма малыма безхырбетныма, особливо в зимі пак жере насїня і бобулї.<ref name=snow/><ref name=hoyo/> 

В [[середня Европа|середнїй Европі]] гнїздить 1x аж 2x за рік од марца до авґуста. [[Гнїздо]] в подобі рослинами постеленой ямкы в земли будує добрї скрыте в густій веґетації. В єдній зношцї є пак 2-7 (найчастїше 3-5) світлых, буро флякастых яєць, на котрых сидять 11-15 днїв лем саміцї. Молодята, котры кормлять обомі родічі, суть пак опірены далшых 10-14 днїв. Луговый коник є тыж єден з найвызначнїшых гостителїв [[зозуля|зозулї]] (''Cuculus canorus'').<ref name=snow/><ref name=hoyo/>

== Чісленость ==

Европска популація виду є гадана на 7-16 міліонів гнїздячіх парів. Од року [[1980]] але выказує мірный пропад.

== Підвиды ==

* ''A. p. whistleri'' Clancey, 1942 - северне [[Шкотьско]], Ірьско. 
* ''A. p. pratensis'' (Linnaeus, 1758) - решта ареалу росшырїня.

== Одказы ==
{{sisterlinks
 | commons = Anthus pratensis
 | species = Anthus pratensis
 }}
=== Референції ===
<references />
{{Переклад|cs|Linduška luční|7529081}}

[[Катеґорія:Кониковы]]
[[Катеґорія:Птаство Підкарпатьской Руси]]

[[ba:Һаҙ деүете]]
[[bg:Ливадна бъбрица]]
[[br:Sidan-prad]]
[[ca:Titella (ocell)]]
[[cs:Linduška luční]]
[[cy:Corhedydd y Waun]]
[[de:Wiesenpieper]]
[[en:Meadow Pipit]]
[[eo:Herbejpipio]]
[[es:Anthus pratensis]]
[[et:Sookiur]]
[[eu:Negu-txirta]]
[[fa:پپت صحرایی]]
[[fi:Niittykirvinen]]
[[fo:Títlingur]]
[[fr:Pipit farlouse]]
[[frr:Skootfink]]
[[hu:Réti pityer]]
[[hy:Մարգագետնային ձիաթռչնակ]]
[[is:Þúfutittlingur]]
[[it:Anthus pratensis]]
[[ja:マキバタヒバリ]]
[[kbd:МэкъупӀэбзу]]
[[lt:Pievinis kalviukas]]
[[nl:Graspieper]]
[[nn:Heipiplerke]]
[[no:Heipiplerke]]
[[pcd:Pipette]]
[[pl:Świergotek łąkowy]]
[[pms:Anthus pratensis]]
[[pt:Petinha-dos-prados]]
[[ru:Луговой конёк]]
[[sv:Ängspiplärka]]
[[tr:Çayır incir kuşu]]
[[vec:Fista]]
[[zh:草地鹨]]
