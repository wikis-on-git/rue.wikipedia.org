[[Файл:Fringilla coelebs chaffinch male edit2.jpg|thumb|right|Самець зяблика в свадьбянім шатї]]
'''Зяблик''' (''Fringilla coelebs'') є малый [[Співакы|співак]] з [[Родина (біолоґія)|родины]] [[вюрковы]]х. Є шыроко росшыреный, жыє на вшыткых контінентах [[выходна півкуля|выходной півкулї]] а вдяка свому частому перебываню в тїсній близкости людьского обыстя є і добрї знамый. Самець є дякуючі свому зафарблїню напросто незамінительный. А наспак саміця є переважно невыразно бура із світло ружовым бріхом. 

Зяблик є переважно насїняпожераючій, у молодять але грають вызначну ролю стравы і хробакы. Гнїздить в богатых кряках або на стромах, де собі будує углядне [[гнїздо]] масковане мохом а лишайником. 

== Опис ==

Зяблик є великый дас як [[воробель]], росте до 14 - 16 цм, роспятя крыл мірять 24,5 - 28,5 цм а важыть коло міджі 18 - 29 ґ. Мать релатівно тонке тїло, довгый хвіст і куртый міцный дзёбак тіпічный про насїняпожераючі птахы. 

[[Самець]] є дякуючо свому характерістічному зафарблїню напросто незамінительный. В свадьбянім шатї мать ясно бурочервеный хырбет, ружовый спід тїла, синёсиве тимя, шыю і дзёбак а оливово зелену гудзіцю. При лїтаню і покою суть у обох поглавях тыж видительны дві выразны смужкы на крылах і хвостї. В простім шатї є самець дакус менше выразный і мать о дашто блядше піря, стале є але дуже характерістічно зафарбленый. 

Саміцї суть цїлый рік небарз выразны, зверьха зеленосивы і спід тїла мають сивый з ружовым надыхом. Молоды птахы суть саміцям барже подобны, на розлуку од них але нe мають зеленавый хвіст.

Зяблик лїтать вовками, на земли підскакує або побігує.

=== Голос ===
[[Файл:Fringilla coelebs -singing -on branch-8.jpg|left|thumb|Співаючій самець на конарю]]
Озывать ся дуже часто і характерістічно, звычайно ясным ''пінк'' (в часї ваблїня) або ''тріф'' (знамым як "кликаня доджу"), як лїтать тыж знамым ''їп-їп'' а при вырушіню ці страху невыразным ''се-се-се-се''.

Спів зяблика є шыроко знамый і твореный рядов звучный ясных тонів (в основі ''ррр-чафчафчафрайчак'').Тырвать максімално пять секунд, за минуту го так самець може повторяти аж 10 ×. Навеце мать і 2 або 3 різны верзії а в різных частях світа є ёго подоба мінлива. Самцї звычайно наперед повторяють спів по іншых представителях свого виду, але обчас можуть одпослухати і голосы другый видів співаків.

{{слуханя|назва_файлу=Fringilla coelebs.ogg|тітулок=Зяблик|попис=Награвка з голосом}}

== Росшырїня ==
[[Файл:Mitsuike Park03.jpg|thumb|Лїсы з богатым поростом суть про зяблика природным [[біотоп]]ом]]
Зяблик є дуже росшыреный співак, котрого отцюзнинов є [[Европа]], [[Азія]] і [[Африка]]. Гнїздить практічно в цїлій Европі з выїмков [[Ісланд]]у а найсевернїшой части Шкандінавії, в Asii засягує на западї аж по [[Афґаністан]]. Ізоловано гнїздить тыж в [[северна Африка|северній Африцї]]. Часточно є перелїтный, птахы із середнёй Европы на граніцї септембра і октобра міґрують напрямом до западной і юговыходной Европы, одкы ся назад зачінають вертати уж бігом марца. 

Чоловіком быв зяблик заволоченый тыж до [[Австралія|Австралії]] і на [[Новый Зеланд]].


Жыє в цїлій рядї країн. Найчастїше жыє в лїсах, парках і загородах, де ся му нукають вгодны гнїздовы місця і легко доступна страва, по выгнїздїню ся тыж часто переміюує на господарьскы ґрунты, на берегы рік ці іншы одкрыты пространства.

=== Чісленость ===

В сучасній добі є зяблик з майже 220 000 000 екземпларами з найчісленїшых птахів Европы. Дуже россяглый мать і ареал росшырїня, котрый займять плоху велику дас 10 міліонів км². Дякуючі своїй чіслености є од року 2008 в Червенім списку IUCN офіціално рядженый міджі мало засягнуты виды і закля у нёго не были спущены жадны офіціалны охранарьскы актівіты.  

== Еколоґія ==

Зяблик мімо часу гнїздїня, коли ся здружує до парів, жыє сам, през зиму і в громадї з другыма зернопожераючіма птахами. Стримує ся притім на стромах, але по страву векшынов лїтать долов на землю.

=== Страва ===
[[Файл:Pinsons couple Fringilla coelebs.jpg|thumb|Пар зябликів при гляданю стравы]]
Належыть міджі зернопожераючі птахы, то значіть, же значну часть стравы у нёго суть насїня, у того виду конкретно аж три четвертины.

=== Предаторы ===

Зяблик є про свою малу великость і богате росшырїня часто жертвов найрізнїшых предаторів. Дорослы птахы ся ставають часто жертвов [[ястрябовы]]х хищів, сов і мачок, на яйцях і молодятах ся часто прижывлюють зясь птахы з родины [[вороновы]]х.

=== Розмножованя ===
[[Файл:Chaffinches mating.JPG|thumb|Топтаня]]
Самець є в часї розмножованя силно теріторіалный і із свого теріторія выганять вшыткых можных самчіх конкурентів. Як нагварять саміцю, пелехать своє піря і увагу саміцї пробує путати ваблїнём і выставованём своёй ясно зафарбленой груди.

[[Файл:Bayağı ispinoz yavru.jpg|left|thumb|Молодята в гнїздї]]
На будованю гнїзда, як зачінать уж в марцу, бере участь лем саміця. Звычайно є уміщене у вышцї 2 - 10 метрів на бочных конарях стромів або кряків і базовым матеріалом про ставляня суть рослины і корінкы, котры лїпить павучінами, з внутрїшнёй стороны го часто стеле пірками а з вонкашнёй гнїздо маскує лишайниками, мохом а часто і далшым мягкым матеріалом.

Шторік гнїздить раз або двараз, раз в меджах од апріля до мая, припадно в меджах од юна до юла. В каждій зношцї бывать 4 - 6 світлых, 19 × 14,5 мм великых яєць з рідкыма тмавыма фляками, на котрых сидить саміця сидить. Молодята ся лягнуть по 12 - 13 днях і наперед суть обомі родічами кормлены малыма безхырбетныма. Гнїздо опущають згруба по 13 - 14 днях.

Затля найстаршый зазначеный екземпларь ся у вольній природї дожыв цїлых 14 років.  

Зяблик є єдным з трёх представителїв [[род (біолоґія)|роду]] ''Fringilla''. 

Росшыреный є в дакілько [[підвид]]ах, їх чісло не є але усталене. Найчастїше їх бывать спомянутых 7 - 8.

== Референції ==
{{Переклад|cs|Pěnkava obecná|7239567}} 
{{sisterlinks
 | commons = Fringilla coelebs
 | species = Fringilla coelebs}}
<references/>

[[Катеґорія:Вюрковы]]
[[Катеґорія:Птаство Підкарпатьской Руси]]

[[af:Gryskoppie]]
[[als:Buchfink]]
[[ar:حسون الظالم]]
[[ba:Алағанат турғай]]
[[be:Берасцянка]]
[[bg:Обикновена чинка]]
[[br:Pint (evn)]]
[[ca:Pinsà]]
[[co:Pincionu]]
[[cs:Pěnkava obecná]]
[[csb:Wiszónk]]
[[cv:Пимпĕ]]
[[cy:Ji-binc]]
[[da:Bogfinke]]
[[de:Buchfink]]
[[el:Φρυγίλλος ο άγαμος]]
[[en:Common Chaffinch]]
[[eo:Fringo]]
[[es:Fringilla coelebs]]
[[et:Metsvint]]
[[eu:Txonta arrunt]]
[[fa:سهره جنگلی]]
[[fi:Peippo]]
[[fo:Bókígða]]
[[fr:Pinson des arbres]]
[[frr:Bokfink]]
[[ga:Rí rua]]
[[gd:Breacan-beithe]]
[[gl:Pimpín común]]
[[hu:Erdei pinty]]
[[is:Bókfinka]]
[[it:Fringilla coelebs]]
[[ja:ズアオアトリ]]
[[ka:ნიბლია]]
[[kbd:Румат]]
[[kk:Жаурауық]]
[[ko:푸른머리되새]]
[[ku:Befrîk]]
[[lb:Poufank]]
[[li:Bookvink]]
[[lt:Kikilis]]
[[lv:Žubīte]]
[[mn:Дуулгат бужирга]]
[[mrj:Пимба]]
[[nl:Vink (vogel)]]
[[nn:Bokfink]]
[[no:Bokfink]]
[[pcd:Pinchon]]
[[pl:Zięba zwyczajna]]
[[pms:Fringilla coelebs]]
[[pt:Tentilhão]]
[[ro:Cinteză]]
[[ru:Зяблик]]
[[sah:Эриэн кынат]]
[[sv:Bofink]]
[[tr:Bayağı ispinoz]]
[[uk:Зяблик]]
[[vec:Finco]]
[[vi:Sẻ khướu]]
[[zh:苍头燕雀]]
