[[Файл:House sparrowIII.jpg|thumb|right|Самець]]
'''Воробель''' або тыж '''воробець''' (''Passer domesticus'') є малый представитель [[родина (біолоґія)|родины]] [[вороблёвы]]х ай найросшыренїшый жыючій [[птах]] на світї,<ref name= oa>http://www.oa.svitavy.cz/pro/renata/priroda/priroda1/ptactvo/z8b29/vrabec.htm</ref><ref>http://www.nabluebirdsociety.org/sparrowcontrol.htm</ref> находячій ся на великій теріторії [[Евразія|Евразії]] і умело высадженый в [[Америка|Америцї]], [[Субсагарьска Африка|субсагарьскій Африцї]], [[Австралія|Австралії]] і на [[Новый Зеланд|Новім Зеландї]]. Правдоподобно походить з [[Мала Азія|Малой Азії]] або [[Арабскый півостров|Арабского півострова]] а до [[Европа|Европы]] ся дістав уж перед тісяч роками.<ref>Dariusz Graszka-Petrykowski: ''Ptaki'', KDC, Varšava 2005, s. 276</ref><ref name= oa>http://www.oa.svitavy.cz/pro/renata/priroda/priroda1/ptactvo/z8b29/vrabec.htm</ref> Тыж як [[кос]] ся ай воробель вынятково приспособив про жывот в містах і днесь то є тіпічный жытель областей обываных [[чоловік]]ом, котрый му забезпечує скрышы і страву.

== Опис ==

* Довжка тїла: 14-15 цм
* Роспятя крыл: 21 цм
* Вага: 30 g 
[[Файл:House Sparrow (Passer domesticus)- Female in Kolkata I IMG 3787.jpg|left|thumb|228px|Саміця]]
Воробель ся здалека явить як релатівно невыразный завалистый птах, але при близшім поглядї, окремо пак на самцїв, іде о пестро фаребного птаха. Мать куртый дзёбак, релатівно довгы крыла і куртый хвіст. Міджі обомі поглавями є очівісно вывинутый сексуалный діморфізм. Самець мать брудно сиву бріхову часть тїла, верьню часть буру в різных фаребных надыхах з чорныма фляками і єднов векшов білов в уровни горла. Од саміцї го розознаме тыж дякуючі чорному фляку на горлї і чорній змужцї на горлї. Саміцї суть менше выразны, сивобуры, зверьха тмавшы. Молоды птахы суть фарбов такы самы як саміця. В лїтї мають обі поглавя модрочорный дзёбак і буры ногы, в зимі пак дзёбак жовткасто бурый. Можеме сі го даколи сплести з меншым і щіглишым  [[мазурик]]ом, якый але мать ґаштаново буру чапочку і чорный фляк на лицях.

== Хованя ==

Воробель є сталый вид. Цїлорочно жыє в чісленых, велётаз і дакількосточленных ґрупах. Дорослы птахы ся жывлять передовшыткым рослиннов стравов, нагодно і кормлїнём про худобу або одпадками з домашности, молодята кормить дрібныма мушками ці хробачками.

Озывать ся шыроков шкалов щебетавых звуків. Самець в часї токаня выдавать ряд довгых тонів як „чілп чеф чілп“, в часї гнїздїня ся часто озывають довгым „чурр“.

Шторік мать 2 аж 4 зношкы. Гнїздо будує найчастїше під рыньвами, в пуклинах стїн або в скалах, в густых попинавых рослинах на хыжах, на даховых грядах, під даховов крытинов, в кряках, обчас і в конарях стромів. Гнїзда суть векшынов неуправены і збудованы з конариків і постелены травов або пірём. Выїмку творять лем гнїзда на стромах і кряках, котры вызерають кус красше.   

Часто є барз аґресівный і змоцнює ся гнїзд другых видів птахів. І свої гнїзда усиловно боронить. Од мая до авґуста кладе 5-6 чорно флякастых синёбілых або блядо зеленых яєць з розмірами 23×15 мм. На яйцях сидять обоми родічі по добу 13-14 днїв а молодята опущають гнїздо по 17 днях жывота.

== Підвиды ==

У воробля розознаваме коло 12 підвидів.<ref>http://www.biolib.cz/cz/taxon/id8993/</ref>

* ''Passer domesticus bactrianus'' 
* ''Passer domesticus biblicus''  
* Воробель евразійскый (''Passer domesticus domesticus'')
* ''Passer domesticus hufufae'' 
* ''Passer domesticus hyrcanus''  
* ''Passer domesticus indicus''  
* Воробель таліаньскый (''Passer domesticus italiae'')
* ''Passer domesticus niloticus'' 
* ''Passer domesticus parkini''  
* ''Passer domesticus persicus'' 
* ''Passer domesticus rufidorsalis'' 
* ''Passer domesticus tingitanus''  

== Ґалерія ==
<gallery>
Файл:House Sparrow (M) I IMG 7881.jpg|Самець
Файл:House Sparrow-Mindaugas Urbonas-7.jpg|Співаючій самець
Файл:House sparrow I IMG 4529.jpg|Саміця
Файл:House Sparrows mating I IMG 0066.jpg|Топтаючій ся пар
Файл:House sparrow I IMG 7054.jpg|Саміця кормить молодята
Файл:House sparrow (imm.) I IMG 6809.jpg|Молодый птах
Файл:Gorrión.passer.domesticus.chick.jpg|Молодя
</gallery>

== Референції ==
{{commons|Passer domesticus}}
{{Переклад|cs|Vrabec domácí|7639651}}
<references/>
[[Катеґорія:Вороблёвы]]

{{Link FA|de}}
{{Link FA|sv}}
{{Link GA|ru}}

[[als:Haussperling]]
[[ar:عصفور دوري]]
[[ast:Gurrión]]
[[av:Къадако]]
[[ba:Йорт турғайы]]
[[bat-smg:Žvirblis]]
[[bg:Домашно врабче]]
[[br:Golvan tiez]]
[[bs:Domaći vrabac]]
[[bxr:Борбилоо]]
[[ca:Pardal]]
[[csb:Warbel]]
[[cv:Ял çерçийĕ]]
[[cy:Aderyn y To]]
[[da:Gråspurv]]
[[de:Haussperling]]
[[el:Σπιτοσπουργίτι]]
[[en:House Sparrow]]
[[eo:Dompasero]]
[[es:Passer domesticus]]
[[et:Koduvarblane]]
[[eu:Etxe-txolarre]]
[[ext:Passer domesticus]]
[[fa:گنجشک خانگی]]
[[fi:Varpunen]]
[[fo:Gráspurvur]]
[[fr:Moineau domestique]]
[[frr:Hüssparag]]
[[fy:Mosk]]
[[gl:Pardal común]]
[[gu:ઘર ચકલી]]
[[he:דרור הבית]]
[[hi:घरेलू गौरैया]]
[[hr:Obični vrabac]]
[[hu:Házi veréb]]
[[is:Gráspör]]
[[it:Passer domesticus]]
[[ja:イエスズメ]]
[[ku:Beytik]]
[[la:Passer domesticus]]
[[lt:Žvirblis]]
[[lv:Mājas zvirbulis]]
[[ml:അങ്ങാടിക്കുരുവി]]
[[mr:चिमणी]]
[[nds:Lüün]]
[[nds-nl:Huusmosse]]
[[nl:Huismus]]
[[nn:Gråsporv]]
[[no:Gråspurv]]
[[pcd:Mòn·nhioe]]
[[pl:Wróbel zwyczajny]]
[[pms:Passer domesticus]]
[[pt:Pardal-doméstico]]
[[ro:Vrabie]]
[[ru:Домовый воробей]]
[[sah:Барабыай]]
[[sc:Furferarzu]]
[[scn:Pàssaru]]
[[sh:Obični vrabac]]
[[simple:Sparrow#The House Sparrow]]
[[sk:Vrabec domový]]
[[sl:Domači vrabec]]
[[sr:Домаћи врабац]]
[[su:Goléjra]]
[[sv:Gråsparv]]
[[ta:சிட்டுக் குருவி]]
[[tg:Гунҷишк]]
[[th:นกกระจอกใหญ่]]
[[tr:Bayağı serçe]]
[[uk:Горобець хатній]]
[[wa:Moxhon d' toet]]
[[zh:家麻雀]]
[[zh-min-nan:Ka chhù-chiáu]]
