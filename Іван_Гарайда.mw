'''Іван Гарайда''' ([[29. януар]] [[1905]], [[Зарічово]] - [[13. децембер]] [[1944]], [[Ужгород]]) - лінґвіста, педаґоґ, тлумач, выдаватель, русиньскый освітитель.

В 1924 закінчів ґімназію в Секешфегерварі. В 1924-1928 ся учів право на універзіті в Будапешті, де дістав і докторат права. Далей поступив на філолоґічну факулту універзіты в Пейчі. Од 1930 быв штіпендантом польской влады на Ягеллонскій універзіті в Кракові, де штудовав польско-мадярскы взаёмносвязы. Штудія закінчів в 1934 і робив учітеля Ягеллонской універзіты. 6.11.1939 быв вєдно із другыма професорамі арештованый ґестапом і депортованый до концтабора Саксенгаусен. По просьбі рідных ся мадярска влада добила ёго ослободжіня на ярь 1940. Жебы небыв на очах ґестапу одышов до Ужгороду, де быв діректором «Подкарпатского Общества Наук» (ПОН). Быв выдавателём, редактором, коректором литературного публицістічно-етноґрафічного часопису «Литературна недђля» (1941-1944), научного квартальника «Зоря-Hajnal» (1941-1944), каждомісячника «Руська молодеж»(1941-1944), каждорічного «Великого сельско-господарьского календаря»(1942-1944), трідсятёх книжок серії «Народна библиотека», 40-ёх выдань серії «Детская библиотека». Вєдяо з Н. Лелекачём зоставив «Библиоґрафию подкарпмтской руськой историђ литературы» (1942), «Библиоґрафию подкарпатской руськой литературы» (1943), «Загальну библиоґрафию Подкарпатя» (1944). Робив як выскумник , історік і зоставітель словників. Зоставив польско-малярскый словник, русиньскый словник чуджых слов, робив над «Русько-мадярским словарем». В Ужгороді в 1941 Гарайда як діректор ПОН выдав «Ґраматику руського языка». То быв покус о кодифікацію норем русиньского литературного языка. 17.11.1944 быв арештованый совєтсков контрарозвєдков, обвиненый за «профашистской аґитации... против коммунистического движения, Советского Союза и демократических ґосударств». Вмер 13.12.1944 в арешті «СМЕРШ» 4-го Українского фронту в Ужгороді.

{{Lifetime|1905|1944|Гарайда, Іван}}
[[Катеґорія:Русиньскы лінґвісты]]
